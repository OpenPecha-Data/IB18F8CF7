༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W3CN5186 ImageGroup: 13CN5188
LCCN: lin/a ISBN: n/a
Title:
 ལེགས་བཤད་གཅེས་བཏུས།
ſlegs bshad gces btus/
Author: to-be-supplied
to-be-supplied
Descriptor: n/a
II 
Original Publication: n /a
CIL
Place: In/a
Publisher:
Date: n /a
Volume: 1
Total Volumes:
TBRC Pages:
Introductory Pages: n/a
Text Pages: In a
Scanning Information: Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.

ལེགས་བཤད་གཅེས་བཏུས།
མཛད་པ་པོ།
༡ འཇུ་མི་ཕམ་རྒྱ་མཚོ།
༢ ས་པཎ་ཀུན་དགའ་རྒྱལ་མཚན།
༢ གུང་ཐང་བསྟན་པའི་སྒྲོན་མེ།

ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ།།

དཀར་ཆགས།
རྒྱལ་བོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་བཞུགས་སོ།།
བག་ཡོད་པ་བྱེད་པའི་རབ་ཏུ་བྱེད་པ། ... 
.…………....9
མི་བདག་མཁས་པ་བརྟག་པའི་རབ་ཏུ་བྱེད་པ། 
22.
སྤྱོད་པ་བརྟག་པའི་རབ་ཏུ་བྱེད་པ། 
35
བདག་དང་གཞན་གྱི་ངག་བརྟག་པའི་རབ་ཏུ་བྱེད་པ།… ………….
འཁོར་གྱི་སྐྱེ་བོ་བརྟག་པའི་རབ་ཏུ་བྱེད་པ།……………………………….
བདེན་སྨྲ་ལུང་བསྟན་པའི་མདོ་ལས་གསུངས་པ་རྒྱལ་པོའི་ཚུལ་གྱི་
ལེའུའི་དོན་བཤད་པ་སྟེ་རབ་ཏུ་བྱེད་པ།…… ………………… …………..103
མདོ་སྡེ་དྲན་པ་ཉེར་བཞག་ལས་གསུངས་པ་རྒྱལ་པོའི་
ལུགས་ཀྱི་རབ་ཏུ་བྱེད་པ།…. …… …. …..… .…………… … . .114
གསེར་འོད་དམ་པ་ལས་བྱུང་བའི་རྒྱལ་པོ་ལུགས་ཀྱི་བསྟན་བཅོས་ཀྱི་
རབ་ཏུ་བྱེད་པ།. ……….…….. ..........122
བརྟན་ཞིང་བརྩོན་པ་བརྟག་པའི་རབ་ཏུ་བྱེད་པ།… ……………………….144
མི་བདག་དུལ་བ་བརྟག་པའི་རབ་ཏུ་བྱེད་པ།.. 
153
ཀུན་ལ་སྙོམས་པ་བརྟག་པའི་རབ་ཏུ་བྱེད་པ། 
167

སྙིང་རྗེ་བརྟག་པའི་རབ་ཏུ་བྱེད་པ།.. ...179
- - -- ༣,
མི་ཡི་བདག་པོ་རང་གིས་རང་ཉིད་ལེགས་པར་བསྲུང་བའི་་ །
ཚུལ་བརྟག་པ་སྟེ་རབ་ཏུ་བྱེད་པ།. .. ...217
ཡུལ་འཁོར་བདེ་བར་སྲུང་བའི་ཚུལ་བརྟག་པ་སྟེ་རབ་ཏུ་བྱེད་པབབན་།. 231
གྲོས་བརྟག་པའི་རབ་ཏུ་བྱེད་པ། ..…......... ....240
དགེ་བཅུའི་ཆོས་དང་ལྡན་པའི་ཚུལ་བརྟག་པའི་རབ་ཏུ་བྱེད་པ།.....249
ཆོས་ཀྱི་རྒྱལ་པོའི་ཁྲིམས་བརྟག་པའི་རབ་ཏུ་བྱེད་པ།...…..…. ...270
ཐབས་ལ་མཁས་པའི་སྒོ་ནས་ཕྱོགས་ལས་རྣམ་པར་རྒྱལ་བའི་ཚུལ་བརྟག་
པའི་རབ་ཏུ་བྱེད་པ།…. … ....…. .. ....… .....…....289
ཆོས་ལ་སེམས་པའི་ཚུལ་བརྟག་པའི་རབ་ཏུ་བྱེད་པ།.…..…… ……..300
བསོད་ནམས་བྱ་བའི་དངོས་པོ་བརྟག་པའི་རབ་ཏུ་བྱེད་པ།...…..….315
ལུགས་ལ་གནས་པ་དང་ལུགས་ཀྱི་བསྟན་བཅོས་ཀྱི་ཡོན་ཏན་བརྟག་པའི་
རབ་ཏུ་བྱེད་པ། 
...…..........…...325
ལེགས་པར་བཤད་པ་རིན་པོ་ཆེའི་གཏེར་ཞེས་བྱ་བ་བཞུགས་སོ།།
མཁས་པ་བརྟག་པ་སྟེ་རབ་ཏུ་བྱེད་པ་དང་པོ།. ...…........ 334
ཡ་རབས་བརྟག་པ་སྟེ་རབ་ཏུ་བྱེད་པ་གཉིས་པ།…...……………...…..342
བླུན་པོ་བརྟག་པ་སྟེ་རབ་ཏུ་བྱེད་པ་གསུམ་པ།......….………... ..350
སྤེལ་མ་བརྟག་པ་སྟེ་རབ་ཏུ་བྱེད་པ་བཞི་པ།...…..…........362

ངན་སྤྱོད་བརྟག་པ་སྟེ་རབ་ཏུ་བྱེད་པ་ལྔ་པ།…....……...…....……..374
རང་བཞིན་གྱི་ཚུལ་བརྟག་པ་སྟེ་རབ་ཏུ་བྱེད་པ་དྲུག་པ།....…. ……..387
མི་རིགས་པའི་ཚུལ་དཔྱད་པ་སྟེ་རབ་ཏུ་བྱེད་པ་བདུན་པ།………………...405
བྱ་བ་བརྟག་པ་སྟེ་རབ་ཏུ་བྱེད་པ་བརྒྱད་པ།........….……….…....418.
ཆོས་བརྟག་པ་སྟེ་རབ་ཏུ་བྱེད་པ་དགུ་པ། ..........444
ལེགས་པར་བཤད་པ་ཆུའི་བསྟན་བཅོས་ཞེས་བྱ་བ་བཞུགས་སོ།།...463
ལེགས་པར་བཤད་པཤིང་གི་བསྟན་བཅོས་ཞེས་བྱ་བ་བཞུགས་སོ།། 502

S
& 
»
ན
ཝ༔ 
༎

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱུན། །
༄༅།། རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་
ཞེས་བྱ་བ་བཞུགས་སོ།།
རྒྱ་གར་སྐད་དུ། རཱ་ཛ་ནཱི་ཏི་ཤཱསྡུ་བྷཱུ་མི་པཱ་ལ་སྱཱ་ཨ་ལངྐཱ་ར་ནཱ་མ། བོད་
སྐད་དུ། རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ཞེས་
བྱ་བ།
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ།།
རྒྱལ་མཆོག་སྟོན་པ་ཚད་མའི་སྐྱེས་བུ་དང་།།
རྣམ་གྲོལ་འཇུག་ངོགས་བསྟན་པ་རིན་པོ་ཆེ།།
དེ་འཛིན་འཕགས་ཚོགས་འཇིག་རྟེན་རྒྱན་གྱུར་པ།།
དཀོན་མཆོག་གསུམ་ལ་གུས་པས་ཕྱག་འཚལ་ལོ།།
མཁའ་དང་མཉམ་པ་ཡེ་ཤེས་འོད་ཟེར་ཅན།།
འགྲོ་བའི་ཡིད་ཀྱི་མུན་པ་རྣམ་སེལ་བ།།
འཇམ་དཔལ་སྨྲ་བའི་ཉི་མ་གང་དེ་ཡིས།།
སྐྱེ་རྒུའི་བློ་གྲོས་པད་ཚལ་སྐྱོང་བར་མཛོད།།
རྒྱལ་དང་རྒྱལ་སྲས་འཕགས་པ་ཆེན་པོ་རྣམས།།
བསམ་བཞིན་སྐྱེ་རྒུའི་མགོན་དུ་ལེགས་བཞུགས་པ།།
ལྷ་དང་མི་ཡི་དབང་ཕྱུག་མཆོག་རྣམས་དང་།།

ལེགས་བཤད་སྣ་ཚོགས།
འཇིག་རྟེན་སྐྱོང་བའི་ཚོགས་ཀྱིས་ཤིས་པར་མཛོད།།
གང་འདིར་ཕན་དང་བདེ་བའི་ལེགས་ལམ་སྒོ།
དམ་པ་རྣམས་ཀྱི་མཛད་པར་རག་ལས་ཕྱིར།།
མི་བདག་རྣམས་དང་ཕལ་པ་དག་གིས་ཀྱང་།།
དོན་གཉིས་ཡིད་བཞིན་གྲུབ་པར་བྱ་བའི་སླད།།
རྒྱལ་བ་མཆོག་དང་རྒྱལ་སྲས་ཆེ་རྣམས་དང༌།།
མཁས་པའི་དབང་པོ་རྣམས་ཀྱི་བསྟན་བཅོས་ལས།།
སྙིང་པོ་བསྡུས་ཤིང་གོ་སླའི་ངག་གིས་ནི།།
གསལ་བར་ཕྱེ་སྟེ་བརྩེ་བས་བཤད་པར་བྱ།།
བློ་གྲོས་རབ་ཏུ་གསལ་གྱུར་ཅིང༌།།
ལུགས་ལས་མི་གཡོ་བརྟན་པ་དང༌།།
བརྩེ་བས་འཁོར་འབངས་མཉམ་པར་སྐྱོང་།།
བསོད་ནམས་རྒྱ་ཆེར་འདུ་བྱེད་པས།།
ཉི་མ་ལྷུན་པོ་ས་གཞི་དང་།།
ཆུ་གཏེར་ལྟ་བུར་བསྔགས་འོས་པའི།།
མི་བདག་གང་ན་གནས་པ་ནི།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཁོར་གྱི་སྐྱེ་བོ་ཉེར་འཚོའི་གཞི།།
མི་ཤེས་སློབ་ཕྱིར་བླང་དོར་གནས།།
འཆུག་མེད་ཁྲིམས་ཀྱིས་ལེགས་འཛིན་པའི།།
ས་སྐྱོང་བཟང་ན་སྐྱེ་རྒུ་བདེ།།
ངན་ན་འཁོར་འབངས་སྡུག་བསྔལ་འཐོབ།།
དེ་ཕྱིར་སྐྱེ་བོ་ཕལ་མོ་ཆེ།།
ཀུན་ལས་རྒྱལ་པོ་གཉན་པའི་ཕྱིར།།
མི་དབང་རྣམས་ཀྱི་སྤྱོད་པ་ལས།།
ཕན་གནོད་འབྲས་བུ་རྒྱ་ཆེར་འབྱིན།།
ཀུན་གྱིས་ལྟ་ཞིང་རྟོག་པའི་གནས།།
ཡིན་ཕྱིར་རྒྱལ་པོ་རྒྱལ་རིགས་ཀྱི།།
སྤྱོད་པ་བཟང་ངན་ཕྲ་མོ་ཡང་།།
འཇིག་རྟེན་ན་ནི་བརྗོད་ཅིང་དཔྱོད།།

ལེགས་བཤད་སྣ་ཚོགས།
ས་བདག་བློ་གྲོས་ལྡན་པ་རྣམས།།
ཡ་རབས་ལུགས་ལ་ཤིན་ཏུ་མོས།།
འོད་ཟེར་སྟོང་དང་ལྡན་པ་ཡི།།
ཉི་མ་འཇིག་རྟེན་འདི་ན་མཛེས།།
ཡ་རབས་དམ་པའི་ཚུལ་ལ་ནི།།
མི་མོས་གདོལ་བའི་སྤྱོད་པ་ཅན།།
ཕལ་པ་ཡིན་ཡང་མི་མཛེས་ན།།
རྒྱལ་པོའི་རིགས་ལ་སྨོས་ཅི་དགོས།།
རིགས་ངན་སྐྱེ་བོའི་ཚོགས་རྣམས་དང་།།
ལྷན་ཅིག་སྤྱོད་པ་འདྲེས་གྱུར་ན།།
སུས་ཀྱང་བཀུར་བར་མི་འགྱུར་ཞིང་།།
བརྙས་བཅས་མི་སྙན་རྗོད་པར་བྱེད།།
དབང་དང་འབྱོར་བ་ལྡན་པ་ཡི།།
རྒྱལ་རིགས་ཕལ་ཆེར་བག་མེད་པས།།
མྱོས་པའི་གླང་ཆེན་བཞིན་དུ་འཁྱམས།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དེ་ཡི་འཁོར་ཀྱང་དེ་འདྲར་འགྱུར།།
གཞན་ཡང་རྒྱལ་པོ་རྒྱལ་རིགས་ཀྱི།།
སྤྱོད་པ་བཟང་ངན་ཅི་འདྲ་བ།། །
དེ་འདྲའི་ཚུལ་ལ་བལྟས་ནས་སུ།།
འབངས་རྣམས་དེ་དང་དེ་འདྲ་སྟེ།།
རྒྱལ་པོ་ནོར་ལ་བསྐམས་གྱུར་ན།།
ནོར་གྱིས་རྒྱལ་ཁྲིམས་བསླུ་བར་རྩོམ།།
མི་བདག་གཡེམ་ལ་དགའ་གྱུར་ན།།
འཕྱོན་མའི་ཚོགས་རྣམས་མགོ་འཕང་མཐོ།།
ཕྲ་མར་ཉན་ན་དབྱེན་གྱིས་གཏོར།།
བརྟག་དཔྱད་མི་ཤེས་རྫུན་གྱིས་སླ།།
ང་ལོ་ཡང་ན་ཀུན་གྱིས་བསྐྱོད།།
ངོ་དགར་བརྩི་ན་ཟོལ་ཚིག་སྨྲ།།
དེ་དང་དེ་ལ་སོགས་པ་ཡི།།

ལེགས་བཤད་སྣ་ཚོགས།
མི་བདག་དེ་ལ་གང་གང་གིས།།
བསླུ་བར་རུང་བའི་སྐབས་མཐོང་ན།།
གཡོན་ཅན་ཚོགས་ཀྱིས་ཐབས་དེ་སེམས།།
མི་རྣམས་རང་འདོད་སྣ་ཚོགས་ལ།།
རྒྱལ་པོ་ཀུན་གྱི་ཐུན་མོང་ཕྱིར།།
རྒྱལ་པོས་བསམ་གཞིག་མ་བྱས་ན།།
ཐ་མར་རྒྱལ་སྲིད་འཇིག་པར་འགྱུར།།
ཆེན་པོའི་གོ་སར་གནས་པ་ལ།།
སྐྱོན་ཀྱང་ཡོན་ཏན་ཡིན་ཚུལ་དུ།།
འཁོར་ངན་རྣམས་ཀྱིས་ངོ་བསྟོད་སྨྲ།།
དེ་ཕྱིར་སྐྱོན་ཡོན་ཤེས་པ་དཀའ།།
ལྷག་པར་རྩོད་ལྡན་སྙིགས་མའི་ཚེ།།
འཁོར་གྱི་ནང་ན་མ་རབས་མང་།།
སྐྱོན་ཡང་ཡོན་ཏན་ལྟར་མཐོང་ལ།།
རང་འདོད་ཆེ་ཞིང་རྒྱལ་པོ་བསླུ།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཆུས་དང་འཁོར་གྱི་བདེ་ཐབས་ལ།།
བསམ་གཞིག་བྱེད་པ་དཀོན་པའི་ཕྱིར།།
རྒྱལ་པོས་ལེགས་པར་དཔྱད་ནས་སུ།།
བདེན་པའི་ངག་ལས་གཞན་པ་དོར།།
རྒྱལ་པོ་ནོར་གྱིས་མི་དབུལ་ཞིང་།།
འཁོར་གྱི་ངོ་བསྟོད་མི་ཐོས་མིན།།
ནོར་གྱིས་བསླུ་དང་ངོ་བསྟོད་དང་།།
ཟོལ་ཚིག་རྣམས་ལ་དགའ་མི་བྱ།།
རྒྱལ་རིགས་རྣམས་ཀྱིས་རྣམ་ཀུན་དུ
འདི་ལྟར་བསམ་གཞིག་བཏང་བྱ་སྟེ།།
འཁོར་དུ་གཏོགས་པའི་སྐྱེ་རྒུ་འདིའི
བདེ་སྡུག་བདག་ལ་རག་ལས་ཤིང་།།
འདི་ཀུན་བདག་གིས་འཆོས་དགོས་ན
ཐོག་མར་བདག་གིས་རིགས་པ་དང་།།
མི་རིགས་གང་ཡིན་མ་ཤེས་པར།།

ལེགས་བཤད་སྣ་ཚོགས།
སྐྱེ་རྒུའི་བླང་དོར་བྱ་བ་ལ།།
རང་ཉིད་དཔང་པོར་མི་འོས་པས།།
རྒྱལ་བ་མཆོག་དང་རྒྱལ་སྲས་ཀྱི།།
རྒྱལ་པོའི་ལུགས་ཀྱི་བསྟན་བཅོས་ལས།།
ཇི་སྐད་གསུངས་པ་མཉན་པར་བྱ།།
ཐོས་པའི་དོན་ལ་རྩེ་གཅིག་ཏུ།།
བརྟག་ནས་ཡིད་ཆེས་རྙེད་འགྱུར་ཚེ།།
བདག་ནི་སྐྱེ་རྒུ་སྐྱོང་བ་ཡི།།
མགོན་དང་མིག་ཏུ་བསྔགས་པས་ན།།
ཕལ་ལས་མཆོག་ཏུ་མ་གྱུར་ནའང་།།
དམན་དང་མཉམ་པ་ག་ལ་ཞེས།།
བདག་ལ་རྟོགས་ཤིང་བག་ཡོད་པའི།།
མི་བདག་དེ་ནི་དོན་དང་ལྡན།།
ས་སྐྱོང་ཡོན་ཏན་ལྡན་གྱུར་ན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཁོར་གྱི་སྐྱེ་བོའི་ཚོགས་རྣམས་ཀྱང་།།
རང་འདོད་མ་རབས་བྱ་བ་ལ།།
འཇུག་པའི་གོ་སྐབས་འགག་པར་འགྱུར།།
ཡོན་ཏན་གང་ཡང་མི་འཚོལ་བར།།
རིགས་ཀྱི་ང་རྒྱལ་ཙམ་ཞིག་གིས།།
རང་གི་འཁོར་ལ་འཚེ་བ་ནི།།
རྒྱལ་རིགས་ཡིན་ཀྱང་ཐ་མར་ཉམས།།
རྒྱལ་པོའི་མངའ་ཐང་ཆེ་ཆུང་ནི།།
འཁོར་གྱི་དར་གུད་རྗེས་སུ་འགྲོ།།
དེ་ཕྱིར་འབངས་ཀྱི་བདེ་ཐབས་ལ།།
ལེགས་པར་གཞིག་པ་རྒྱལ་པོ་ཡིན།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། བག་ཡོད་པའི་
རབ་ཏུ་བྱེད་པ་སྟེ་དང་པོའོ།།
མི་ཡི་བདག་པོ་མཆོག་རྣམས་ཀྱིས།།

ལེགས་བཤད་སྣ་ཚོགས།
ལུགས་དང་ལུགས་མིན་ཤེས་པའི་སླད།།
སྣ་ཚོགས་བསྟན་བཅོས་བསླབ་བྱ་ཞིང་།།
ཡོན་ཏན་ཅན་ལ་བསྟེན་པར་བྱ།།
བསྟན་བཅོས་རྣམས་ལ་མ་བྱང་ན།།
བློ་གྲོས་ཆུང་ངུའི་ཤེས་པ་ཡིས།།
བླང་དོར་རྒྱ་ཆེན་མི་འབྱེད་པས།།
J་ནབཀའ་དང་དགོངས་འགྲེལ་བལྟ་བར་བྱ།།
ཡོན་ཏན་བསླབ་པའི་དུས་ཉིད་ན།།
ཆེ་ཚུགས་སྤངས་ཏེ་བླ་མ་བསྟེན།།
དམ་པ་རྣམས་ལ་བསྟེན་བྱས་ན།།
ཡོན་ཏན་དབྱར་གྱི་ཆུ་བཞིན་འཕེལ།།
མཐོང་དང་མ་མཐོང་ཡོན་ཏན་ནི།།
ཀུན་གྱི་རྩ་བ་ཤེས་རབ་ཡིན།།
ཤེས་རབ་མེད་ན་ཡུལ་འཁོར་ལ།།
བྱམས་པ་ཙམ་གྱིས་སྐྱོང་མི་ནུས།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཤེས་རབ་ལྡན་པས་བརྩམས་བྱས་ན།།
མི་འགྲུབ་པ་ནི་གང་ཡང་མེད།།
ཤེས་རབ་སྟོབས་ཀྱིས་སངས་རྒྱས་ཀྱང་།།
འགྲུབ་པར་ནུས་ན་གཞན་ལྟ་ཅི། །
ཤེས་རབ་རྒྱ་ཆེར་འཕེལ་བའི་སྒོ།།
ཐོས་པ་ཡིན་པ་དེ་ཡི་ཕྱིར།།
འབད་དེ་ཐོས་པ་མི་འཚོལ་བར།།
མནོག་ཆུང་བྱ་བས་ཅི་ཞིག་བྱ།།
ཆོས་དོན་འདོད་དང་ཐར་པ་ཡི།།
འབྱུང་གནས་ཆེན་པོའི་རིག་པ་ཡིན།།
རིག་པ་སྤེལ་བའི་གཞུང་བཟང་པོ།།
བྱིན་ཀྱང་མི་མཁོ་ཕྱུགས་མིན་ནམ།།
ཤེས་རབ་ལྡན་པ་གཅིག་པུས་ཀྱང་།།
སྟོབས་ལྡན་དགྲ་ཚོགས་ཕམ་པར་ནུས།།
འོད་ཟེར་མཆོག་ཏུ་འཕགས་པ་ཡི།།
11 ， 

ལེགས་བཤད་སྣ་ཚོགས།
ཉི་མས་སྐར་ཚོགས་མནན་པ་བཞིན།།
ཤེས་རབ་མེད་ན་འབྱོར་བ་སོགས།།
ཡོད་ཀྱང་དགྲ་ཡི་གསོས་སུ་འགྲོ།།
སྟོབས་དང་ལྡན་ཡང་གཞན་དབང་འགྱུར།།
ལྕགས་ཀྱུས་གླང་ཆེན་བཀོལ་བ་འདྲ།།
གང་ཞིག་མཁས་པར་འདོད་པ་ན།།
ཉི་མ་རེ་ལ་ཚིག་རེ་ཟུང་།།
ཆ་ཡིས་བསགས་པར་གྱུར་པ་ན།།
ཟླ་བ་ཡར་ངོ་བཞིན་དུ་འཕེལ།།
མ་བསླབས་ཁ་རོག་འདུག་པ་ལ།།
ལོ་བརྒྱ་སོང་ཡང་བཟང་སྐྱེད་མེད།།
མཁས་པའི་སྤྱོད་ཡུལ་ཐོབ་འདོད་ན།།
བརྩོན་པས་དཀའ་བ་དང་དུ་ལོངས།།
བརྩོན་པ་མེད་ལ་ཡོན་ཏན་མེད།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
ཡོན་ཏན་མེད་ན་དཔལ་འབྱོར་ལ།།
རེ་བསྒུག་བྱེད་པ་འབྲས་མེད་དེ།།
དགུན་གྱི་ལྗོན་ཤིང་ཇི་བཞིན་ནོ།།
གལ་ཏེ་ཡོན་ཏན་ཡོད་གྱུར་ན།།
རེ་ཞིག་རྒུད་པར་གྱུར་ཀྱང་བླ།།
མི་རིང་བདེ་བའི་འབྲས་འབྱིན་ཏེ།།
དཔྱིད་ཀའི་ལྗོན་ཤིང་བཟང་པོ་བཞིན།།
རྒྱལ་པོ་རང་གི་ཡུལ་ན་རྩི།།
ཡོན་ཏན་ལྡན་པ་ཡུལ་གཞན་བཀུར།།
རྒྱལ་སྲིད་ལས་ཀྱང་དོན་ཆེ་བའི།།
ཡོན་ཏན་རང་གིས་ལེན་པས་ཆོག །
ཡོན་ཏན་བླང་བས་ཆོག་བཞིན་དུ།།
རང་ལ་ཡོན་ཏན་མི་སྦྱོར་ཞིང༌།།
ཡོན་ཏན་ཅན་ལ་འཁུ་བ་རྣམས།།
ཀྱེ་མ་ལས་ཀྱི་མཐུ་ཡིས་བཅོམ།།

ལེགས་བཤད་སྣ་ཚོགས།
ཤེས་རབ་རྩལ་དང་བྲལ་བ་ཡི།།
སྐྱེ་བོ་མང་དུ་ཚོགས་ན་ཡང་།།
སེང་གེས་གླང་ཆེན་ཁྱུ་བཞིན་དུ།།
བློ་ལྡན་གཅིག་གིས་ཆོམ་ལ་འབེབས།།
ཕ་རོལ་སྟོབས་དང་ལྡན་གྱུར་ཀྱང་།།
བློ་དང་ལྡན་ན་བཀོལ་དུ་བཏུབ།།
འཐབ་ཚེ་མཁའ་ལྡིང་རྒྱལ་ན་ཡང་།།
ཐ་མར་ཁྱབ་འཇུག་བཞོན་པར་བྱས།།
ཤེས་རབ་རྩལ་དང་ལྡན་པ་ཡིས།།
ས་རྣམས་མ་ལུས་སྐྱོང་བྱེད་པའི།།
རྒྱལ་པོ་གཅིག་པུ་ཁོ་ནས་ཀྱང་།།
ནོར་འཛིན་མཐའ་དག་བདག་གིར་ནུས།།
ཤེས་རབ་མར་མེ་ཐོགས་གྱུར་ན།།
རྒུད་པའི་མུན་པ་དེར་མི་གནས།།
གཙུག་ལག་ཤེས་པའི་བློ་གྲོས་ཅན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཉི་མ་བཞིན་དུ་འཇིག་རྟེན་རྒྱན།།
ཆོས་དང་སྲིད་ཀྱི་ལེགས་ཚོགས་ཀུན།།
ཤེས་རབ་སྟོབས་ལ་རག་ལས་ཕྱིར།།
ཐོག་མར་ཤེས་རབ་མིག་བསྒྲུབ་སྟེ།།
དེ་ནས་གང་འདོད་བསྒྲུབ་པར་བྱ།།
བྱ་བ་མིན་དང་བྱ་བའི་གནས།།
མི་ཤེས་པ་ཡིས་དོན་ཆུང་ངུ་།།
འབད་པས་བསྒྲུབས་ཀྱང་འགྲུབ་དཀའ་ན།།
དོན་ཆེན་འགྲུབ་པ་ལྟ་ཅི་སྨོས།།
ཕལ་པས་སྒྲུབ་པར་མི་ནུས་པ།།
ཤེས་རབ་ལྡན་པས་ཐབས་ཀྱིས་འགྲུབ།།
གང་བོས་མ་ཐུལ་གཅེར་བུའི་ཚོགས།།
འཇམ་དཔལ་ཤེས་རབ་ལྡན་པས་བརྟུལ།།
ཤེས་རབ་རྒྱ་ཆེར་འཕེལ་བ་ན།།
བྱ་བ་ཀུན་ལ་ཐོགས་རྡུག་མེད།།

ལེགས་བཤད་སྣ་ཚོགས།
དམུས་ལོང་སྟོང་གིས་བགྲོད་དཀའ་བའི།།
ལམ་རྣམས་མིག་ལྡན་གཅིག་གིས་གཅོད།།
ཤེས་རབ་ལྡན་པའི་ངག་ཙམ་གྱིས།།
ཕལ་པ་རྣམས་ཀྱིས་དོན་ཆེན་འགྲུབ།།
རྒྱལ་པོ་མེ་ལོང་གདོང་ཞེས་པའི།།
ཚིག་ལས་གཞན་དག་བདེ་བ་ཐོབ།།
མཁས་པ་ལེགས་བཤད་ཀྱིས་མི་ངོམས།།
དམ་པ་ཡོན་ཏན་གྱིས་མི་ངོམས།།
རྒྱ་མཚོ་ཆུ་ཡིས་ངོམས་པ་མེད།།
བྱིས་པ་འདོད་ཡོན་གྱིས་མི་ངོམས།།
སྐྱོན་དང་ཡོན་ཏན་འདྲེས་པ་དང་།།
དུས་དང་དུས་མ་ཡིན་པ་དང་།།
མཁས་དང་མི་མཁས་ཁྱད་པར་སོགས།།
མཁས་པས་འབྱེད་ཀྱི་བླུན་པོས་མིན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བསྟན་བཅོས་ཟབ་མོའི་དོན་དང་ནི།།
གལ་ཆེན་གནད་ཀྱི་བྱ་བ་ལ།།
སྦྱར་ཚེ་མཁས་བླུན་ཁྱད་པར་རྟོགས།།
ལྟར་སྣང་མཁས་དང་བླུན་པོ་མཉམ།།
མཁས་པས་སྐྱོན་སེལ་ཡོན་ཏན་སྒྲུབ།།
བླུན་པོས་སྐྱོན་སྒྲུབ་ཡོན་ཏན་སྤོང་།།
བླུན་པོས་མཁས་ལ་འཕྱ་བྱེད་ཀྱང་།།
མཁས་པས་བླུན་ལ་སྙིང་རྗེ་སྐྱེ།།
བླུན་པོ་ཇི་ལྟར་འབྱོར་གྱུར་ཀྱང་།།
སྨིགས་མ་འབྲུ་ཆགས་བཞིན་དུ་འཛད།།
མཁས་པ་ཇི་ལྟར་རྒུད་གྱུར་ཀྱང༌།།
ས་བོན་གྲུངས་པོ་བཞིན་དུ་འཕེལ།།
མཁས་པ་ཡོན་ཏན་ལྡན་པ་རྣམས།།
ལེགས་བཤད་བྱིས་པ་ལས་ཀྱང་ལེན།།
བླུན་པོ་རང་མཐོང་ཆེ་བ་རྣམས།།
མཁས་པ་བྱུང་ཚེ་གཞན་དུ་བྱོལ།།
17

ལེགས་བཤད་སྣ་ཚོགས།.
ལེགས་པར་བཤད་པས་མི་མགུ་ཞིང་།།
ཟབ་དོན་ཐོས་ན་མི་ཉན་ལ།།
དོན་ཆུང་གནས་ལ་ཆེར་བརྩོན་པ།།
བླུན་པོ་རྣམས་ཀྱི་རྟགས་ཡིན་ནོ།།
ཕན་པའི་གདམས་པ་ཆུད་གསོན་ཅིང་།།
དམ་པ་མིན་ལ་ལྷག་པར་དད།།
དམ་པའི་སྐྱེ་བོར་ཡིད་འཁུ་བ།།
འདི་ཡང་བླུན་པོར་མཚོན་པའི་སྒོ།
བདེན་པར་སྨྲས་ན་ཡིད་མི་ཆེས།།
གྱ་གྱུར་འཁྲིད་ན་དེ་རྗེས་འབྲངས།།
ངོ་བསྟོད་ཙམ་གྱིས་མགུ་བྱེད་པ།།
འདི་འདྲ་རྨོངས་པ་རྣམས་ཀྱི་རྟགས།།
མཐོང་མ་ཐག་ཏུ་ཡིད་རྟོན་བྱེད།།
གང་སྨྲས་པ་ལ་བདེན་པར་འཛིན།།
18

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
གང་བྱུང་ལས་ལ་ནན་གྱིས་འཇུག །
འདི་ཡང་བླུན་པོར་མཚོན་པའི་བརྡ།།
མི་འགྲུབ་བྱ་བར་ཁས་ལེན་བྱེད།།
མ་བརྟག་གང་ཐོས་དེ་བཞིན་སྨྲ།།
མ་ཤེས་དོན་ཡང་གྱ་ཚོམ་སྒྲོགས།།
འདིས་ཀྱང་བླུན་པོར་ཤེས་པར་བྱེད།།
མ་དྲིས་རང་གི་ཡོན་ཏན་སྨྲ།།
རྒྱུ་མཚན་མེད་པར་གཞན་ལ་འཚེ།།
བརྙས་ཐབས་བྱེད་ཅིང་རང་མཐོང་ཆེ།།
འདི་འདྲ་གང་བྱུང་བླུན་པོ་ཡིན།།
བླུན་པོའི་རྟགས་ལ་ཚད་མེད་ཀྱང་།།
འདི་ལས་མཚོན་ཏེ་མཁས་རྣམས་ཀྱིས།།
བླུན་པོའི་རང་བཞིན་ཤེས་སླ་ཞིང་།།
དེ་ལས་གང་ལྡོག་མཁས་པར་ཤེས།།

ལེགས་བཤད་སྣ་ཚོགས།
བླུན་པོ་ང་རྒྱལ་ཆེ་བ་དང་།།
རྒྱལ་པོ་ངན་དང་ཆུང་མ་ངན།།
ཡུལ་ངན་རྣམས་ནི་སྤངས་བྱས་ན།།
རང་ཉིད་བདེ་བ་འཐོབ་པར་འགྱུར།།
མཁས་པ་དུལ་ཞིང་བརྟན་པ་དང༌།།
རྒྱལ་པོ་བཟང་དང་མཛའ་བཟང་དང་།།
ཡུལ་བཟང་རྣམས་ལ་བརྟེན་བྱས་ན།།
བདག་ཉིད་དགའ་བ་འཕེལ་བར་འགྱུར།།
དེ་ཕྱིར་མཁས་དང་བླུན་པོ་ཡི།།
སྐྱོན་དང་ཡོན་ཏན་ཤེས་བྱས་ནས།།
རྒྱལ་པོ་ལུགས་ལ་མཁས་པ་ཡིས།།
མཁས་པའི་ཡོན་ཏན་བླང་བར་བྱ།།
འཇིག་རྟེན་སྒྱུ་རྩལ་རིག་པ་དང་།།
ཁྱད་པར་རྒྱལ་པོ་ལུགས་ཀྱི་གཞུང་།།
བཟོ་དང་གསོ་བ་སྒྲ་ཚད་དང་།།
ནང་དོན་རིག་པའི་གཞུང་ལུགས་བསླབ།།
20

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྩིས་རིག་སྙན་ངག་སྡེབ་སྦྱོར་སོགས།།
བསླབ་པར་བྱ་བ་གང་ལ་ཡང་།།
རྒྱལ་རིགས་མཁས་པས་མི་སློབ་མེད།།
མཁས་པ་རྒྱལ་པོའི་རྒྱན་གྱི་མཆོག །
ཁྱད་པར་རྒྱལ་བའི་བཀའ་དང་ནི།།
དགོངས་འགྲེལ་རྣམས་ཀྱི་དོན་བསླབས་ན
ཤེས་པར་བྱ་བའི་གནས་རྣམས་ལ།།
འཇིགས་པ་མེད་པའི་སྤོབས་པ་ཐོབ།།
དེ་ལྟར་རྒྱལ་པོ་བློ་གྲོས་མཆོག་ལྡན་པ།།
ས་ཡི་སྟེང་ན་མཚུངས་མེད་རྒྱན་གྱུར་ཏེ། །
ས་སྟེང་མུན་པ་མཐའ་དག་འཇོམས་བྱེད་པའི།།
ཉི་མ་ལས་ཀྱང་མཆོག་ཏུ་འདི་འཕགས་སོ།།
ཉིན་མོར་བྱེད་པས་གཞོམ་པར་མ་ནུས་པའི།།
སྐྱེ་རྒུའི་ནང་གི་མུན་པ་མ་ལུས་པ4ལ
ཟED

ལེགས་བཤད་སྣ་ཚོགས།
མི་བདག་ཉི་མའི་སྣང་བས་མངོན་སེལ་ཕྱིར།།
ས་སྐྱོང་དེ་ལ་ངོ་མཚར་འབུམ་དང་ལྡན།།
ས་འོག་ས་སྟེང་ས་བླའི་འཇིག་རྟེན་གྱི།།
བློ་ལྡན་ཡིད་ཀྱི་པད་ཚལ་ཇི་སྙེད་པ།།
མི་དབང་མཁས་པའི་ཉི་མ་དེ་དང་གཉེན།།
དེ་ཕྱིར་ས་གསུམ་དཔལ་དུ་ཤར་བའོ།། །
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།མི་བདག་མཁས་
པ་བརྟག་པའི་རབ་ཏུ་བྱེད་པ་སྟེ་གཉིས་པའོ།།
མི་བདག་རྣམས་ཀྱི་སྤྱོད་ལམ་ནི།།
ཤིན་ཏུ་བརྟགས་ཏེ་བསྒྲིམ་པར་བྱ།།
གང་ཕྱིར་མ་བརྟགས་སྤྱོད་པ་ཕལ།།
ཆུང་ཡང་གྲགས་པ་ཉམས་པའི་རྒྱུ།།
ས་སྐྱོང་རང་གི་གནས་ཁང་དུ།།
ནོར་བུ་བཞིན་དུ་སྦ་བར་བྱ།།
22

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྒྱལ་པོ་ཁྲི་དང་མི་འབྲལ་ཞེས།།
འཇིག་རྟེན་གྲགས་པ་དོན་དང་ལྡན།།
མ་མཐོང་རྒྱང་ནས་རྩི་འགྱུར་ལ།།
མཐོང་ཐོས་མང་ན་ཕལ་དང་འདྲ།།
རྒྱལ་ཁབ་དང་ནི་རྒྱལ་པོའི་རྒྱུས།།
གཞན་གྱིས་ཤེས་པར་མི་བྱའོ།།
རྒྱལ་པོ་ལམ་དུ་འགྲོ་བ་ན།།
དཔུང་དང་བཅས་ཏེ་ཆེ་རྟགས་ཀྱིས།།
རྒྱལ་མཚན་བཞིན་དུ་ཕྱར་ཏེ་འགྲོ།།
དུས་མིན་འཁྱམས་པ་ནམ་ཡང་མིན།།
ང་རྒྱལ་མེད་ཀྱང་རྒྱལ་རིགས་རྣམས།།
ཆེ་བའི་རྟགས་དང་འབྲལ་མི་བྱ།།
ཆེ་བ་སྤངས་ནས་ཕལ་པ་བཞིན།།
རྒྱུ་བ་མངའ་ཐང་ཉམས་པའི་རྟགས།།

ལེགས་བཤད་སྣ་ཚོགས།
ཕྱི་ནས་ཆེ་བའི་སྤྱོད་ལམ་གྱིས།།
མེ་དང་འདྲ་བར་བཟོད་དཀའ་ཡང་།།
དྲུང་དུ་ཕྱིན་ན་ཞུན་མར་བཞིན།།
དུལ་བའི་སྤྱོད་ལམ་མཁས་པས་སྤྱད །།
བླ་མ་དགེ་སྦྱོང་བྲམ་ཟེ་སོགས།།
བཀུར་འོས་རྣམས་ལ་ཆེས་འདུད་ཅིང་།།
རིགས་ཀྱི་རྒན་རབས་བཀུར་བྱས་ན།།
རྒྱལ་རིགས་རང་ཉིད་ཆེ་བ་ཐོབ།།
མི་འོས་སྐྱེ་བོའི་ཆེ་ཐབས་དང་།།
འོས་པའི་ཆེ་ཚུགས་ཤོར་བ་གཉིས།།
སྐྱེ་བོ་ཁྲེལ་བའི་རྒྱུ་རུ་མཚུངས།།
དེ་སླད་འོས་ཤིང་རིགས་པར་སྤྱད།།
སེམས་ཀྱི་བག་ཡོད་བྱས་གྱུར་ན།།
ལུས་དང་ངག་གི་སྤྱོད་པ་ལ།།
བཅོས་སུ་མི་བཏུབ་གང་ཡང་མེད།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
དེ་བས་དུས་སུ་བག་ཡོད་བྱ།།
གང་ཞིག་སྔོན་ཆད་བག་མེད་ཀྱང༌།།
ཕྱིས་ནས་བག་དང་ལྡན་གྱུར་ན།།
སྤྲིན་བྲལ་ཟླ་བ་ལྟར་འགྱུར་ཏེ།
དགའ་བོ་མཐོང་ལྡན་ལ་སོགས་བཞིན།།
སྐྱེ་བོའི་ཆ་ལུགས་ལྟས་དག་ལས།།
ཕྱི་ནས་འབྱུང་འགྱུར་བཟང་ངན་མངོན།།
དེ་བས་གནའ་བོ་ཡ་རབས་ཀྱི།།
ལུགས་སྲོལ་དག་ལས་འདའ་མི་བྱ།།
ནང་ན་ཡོན་ཏན་ཀུན་ལྡན་ཡང༌།།
ཆ་ལུགས་ངན་ན་ཀུན་གྱིས་བརྙས།།
དེ་ཕྱིར་འབྱོར་པའི་འོས་དང་བསྟུན།།
ཆས་རྒྱན་ཡ་རབས་ལུགས་སུ་བྱ།།
ནོར་མེད་རྒྱན་དགའ་ཆེ་བ་དང༌།།
འབྱོར་ལྡན་ཧྲུལ་པོའི་ཆས་ཞུགས་པ།།

ལེགས་བཤད་སྣ་ཚོགས།
གཉིས་ཀ་འཇིག་རྟེན་བཞད་གད་རྒྱུ།།
དེ་ཕྱིར་རྒྱན་ཆས་འཚམས་པར་སྤྱད།།
རྒྱན་ཆས་བཟང་པོས་བརྒྱན་པ་ཡི།།
འཁོར་ནི་གཙོ་བོའི་ཆེ་རྟགས་འགྱུར།།
རྟ་ལ་རྒྱན་གྱིས་བརྒྱན་པ་ནི ། །
བདག་པོ་ཉིད་ལ་མཛེས་པ་བཞིན།།
སྣ་ཚོགས་སྐད་དུ་གཏམ་སྨྲས་ཀྱང་།།
ཀླ་ཀློ་མགུ་བར་མི་འགྱུར་ལ།།
ཀླ་ཀློ་རང་གི་སྐད་སྨྲས་ན།།
དེ་ཉིད་མགུ་བར་འགྱུར་བ་བཞིན།།
བསམ་པ་ཆུང་ངུའི་འཇིག་རྟེན་རྣམས།།
ནང་གི་ཡོན་ཏན་མི་ཤེས་པས།།
ཕྱི་ཚུལ་བཟང་པོ་འཇིག་རྟེན་དང་།།
མཐུན་པར་བྱས་ན་འཇིག་རྟེན་མགུ།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དེ་ཕྱིར་སེམས་དཔའ་མཆོག་རྣམས་ལ།།
འཕྱོར་པོའི་འདུ་ཤེས་མི་མངའ་ཡང་།།
འཇིག་རྟེན་ཡིད་རབ་དྲང་བའི་ཕྱིར།།
ཡ་མཚན་ཆ་ལུགས་སྟོན་པར་མཛད།།
བློ་ལྡན་གོ་འཕང་མཐོ་གྱུར་པ།།
དེ་ལྟ་དེ་ལྟར་སྤྱོད་པ་བཟང་།།
ནོར་བུ་རྒྱལ་མཚན་རྩེར་མཆོད་ན།།
དགོས་རྒུ་ཡིད་བཞིན་སྩོལ་བར་བྱེད།།
མ་རབས་མཐོ་བའི་སར་བཞག་ན།།
སྤྱོད་ངན་ཇེ་བས་ཇེ་མང་འཕེལ།།
ཐེའུ་རང་ཕུག་གི་ལྷར་བརྟེན་ན།།
འཁུ་ལྡོག་ཆོ་འཕྲུལ་ཇེ་ཆེར་འགྲོ།།
ཀུན་སྤྱོད་ངན་པའི་སྐྱེ་བོ་རྣམས།།
འཁོར་དུ་སྡུད་པར་མི་བྱ་སྟེ།།
འཁོར་གཡོག་ངན་པའི་སྐྱོན་དག་གིས།།
རྒྱལ་པོ་ལ་ཡང་འཕྱར་ཀ་གཏོང༌།།

ལེགས་བཤད་སྣ་ཚོགས།
འཁོར་བཟང་སྤྱོད་པ་བཟང་མཐོང་ནས།།
སྐྱེ་རྒུ་ཀུན་ཀྱང་དགའ་བ་སྐྱེད།།
དེ་ཕྱིར་ཡ་རབས་སྤྱོད་པ་ཅན།།
ཁོ་ན་འཁོར་དུ་བསྡུ་བར་བྱ།།
དུས་ཀྱི་དགའ་སྟོན་མ་གཏོགས་པ།།
རྒྱུན་ཆགས་རྩེད་མོས་གཡེང་གྱུར་ན།།
ཕལ་པ་ཡིན་ཡང་དོན་ཉམས་ན།།
ཆེ་བའི་རིགས་ལ་སྨོས་ཅི་དགོས།།
ཆང་གིས་སེམས་འཆལ་བག་མེད་སྐྱེ།།
དེས་ནི་བླང་དོར་སྤྱོད་པ་ཉམས།།
རང་བློ་མུན་པར་བྱས་པ་ལ།།
བླུན་པོ་རྣམས་ཀྱིས་བདེ་བར་བསྒོམ།།
ཉིན་གྱི་དུས་སུའང་ཕྱོགས་ཀུན་ཏུ།།
ས་བདག་རྒྱུ་བ་མི་མཛེས་ན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མཚན་མོའི་དུས་ན་འབྱུང་པོ་བཞིན།།
ཀུན་ཏུ་འཁྱམས་པ་ལྟ་ཅི་སྨོས།།
ཉིན་རེ་བཞིན་ཡང་དྲན་ཤེས་ཀྱིས།།
བསླབ་དང་བཟླས་སྒོམ་ཅི་ནུས་བྱ།།
འབངས་ཀྱི་སྐྱེ་བོའི་དོན་ལ་བརྟག །
ལེ་ལོ་བྱས་ན་དོན་ཀུན་འཆོར།།
སྡིག་པའི་གྲོགས་པོ་བསྟེན་གྱུར་ན།།
སྡོང་པོ་སྲིན་གྱིས་ཟོས་པ་ལྟར།།
ལེགས་ཚོགས་འགྲིབ་ཅིང་ཉེས་པ་འཕེལ།།
སྐྱོན་ཀུན་རྩ་བ་གྲོགས་ངན་ཡིན།།
འདུས་པའི་ཚོགས་ལ་ལྟ་བ་སོགས།།
འཕྱར་གཡེང་ཆེ་ན་སྡོད་མི་ཚུགས།།
ཤིང་བལ་རླུང་གིས་བསྐྱོད་འདྲ་བའི།།
རྒྱལ་རིགས་སྤྱོད་པ་ཇི་ལྟར་མཛེས།།
དེ་ཕྱིར་མགོན་པོ་ཀླུ་སྒྲུབ་ཀྱིས།།

ལེགས་བཤད་སྣ་ཚོགས།
རྒྱན་པོ་འགྱེད་དང་འདུས་ལ་ལྟ།
ལེ་ལོ་དང་ནི་སྡིག་གྲོགས་བསྟེན།།
ཆང་འཐུང་མཚན་མོར་རྒྱུ་བ་ནི།།
གྲགས་པ་ཉམས་པའི་རྒྱུ་དྲུག་ཅེས།།
བཤེས་པའི་སྤྲིང་ཡིག་དག་ལས་གསུངས།།
དེ་དག་རྣམས་ཀྱིས་མཚོན་ནས་སུ།།
ཆོས་མིན་བྱ་བ་ཀུན་ཀྱང་སྤང་།།
བྱ་བ་མིན་དང་བྱ་འོས་པ།།
གང་ལ་ཞུགས་ཀྱང་གོམས་ནས་འཕེལ།།
དེ་བས་དྲན་ཤེས་བག་ཡོད་ཀྱིས།།
རང་རྒྱུད་འཆོས་ན་བཟང་པོར་འགྱུར།།
སྤྱོད་པ་བག་དང་ལྡན་པ་ལ།།
མཐའ་དག་སྐྱེ་བོས་བཀུར་འགྱུར་ཞིང་།།
བག་མེད་རྣམས་ཀྱང་དེ་མཐོང་ཚེ ། །
འཇིགས་བཅས་ཟིལ་གྱིས་གནོན་པར་འགྱུར།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འདོད་པ་ཕུང་ཁྲོལ་ཀུན་གྱི་རྒྱུ།།
རྒྱལ་བས་ཀིམ་པའི་འབྲས་འདྲར་གསུང་།།
འདོད་ལ་ཞེན་པ་མ་ལོག་ཀྱང་།།
ཧ་ཅང་འདོད་ཆེན་ཉིད་མི་བྱ།།
ཚངས་པར་སྤྱོད་པའམ་དགེ་བསྙེན་གྱི།།
ཁྲིམས་ལྡན་རྒྱལ་པོ་འཇིག་རྟེན་ན།།
རྒྱུ་སྐར་དབུས་སུ་ཟླ་བ་བཞིན།།
སྐྱེ་བོའི་ཀུན་དགའ་འཕེལ་བར་བྱེད།།
རྒྱལ་རིགས་རང་གི་ཆུང་མ་ལས།།
གཞན་ལ་ལོག་པར་གཡེམ་གྱུར་ན།།
ཚེ་འདིར་གྲགས་པ་ངན་པ་དང་།།
ཕྱི་མར་ངན་སོང་ལྷུང་བར་འགྱུར།།
འདོད་པའི་ལྕགས་ཀྱུས་ཟིན་པ་ན།།
རྒྱལ་རིགས་ཡིན་ཀྱང་གཞན་དབང་འགྲོ།།
གླང་ཆེན་ལུས་སྟོབས་ལྡན་ནའང་།།

ལེགས་བཤད་སྣ་ཚོགས།
མཆིལ་པས་བཏབ་ཚེ་བྲན་བཞིན་བྱེད།།
འདོད་པ་རྣམས་ནི་ཆེར་བསྟེན་ན།།
ཕྱིར་ཞིང་རྩྭ་ལ་མེ་བཞིན་འཕེལ།།
དེ་ཡིས་དཔལ་དང་གྲགས་པ་ཉམས།།
དེ་ཕྱིར་ཆོག་ཤེས་བྱས་ན་བདེ།།
ས་སྟེང་འདོད་པའི་ལོངས་སྤྱོད་ཀུན།།
སྐྱེ་བོ་གཅིག་ལ་བདོག་གྱུར་ཀྱང་།། .
ངོམས་པ་མེད་པར་སླར་ཡང་བརྐམ།།
དེ་བས་འདོད་ལ་ཆོག་ཤེས་བྱ།།
ཆོག་ཤེས་ལྡན་ན་འབྱོར་བའི་མཆོག །
རན་ཚོད་ཟིན་ན་བྱ་བའི་རབ།།
བྱ་བ་སྙོམས་ན་ཕྱི་ཐག་རིང་།།
ཕན་སེམས་ཆེ་ན་རྗེ་བོའི་ཕུལ།།
དེ་བས་བག་ཡོད་སེམས་ཀྱིས་སུ།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སྤྱོད་ལམ་ཀུན་ཏུ་མཛེས་བྱ་སྟེ། །
སངས་རྒྱས་ཀྱིས་ཀྱང་གདུལ་བྱ་ཕལ།།
སྤྱོད་ལམ་གྱིས་ནི་འདུལ་བར་མཛད།།
གཉའ་ཤིང་གང་ཙམ་བལྟ་བྱས་ནས།།
གོམ་པ་སྙོམས་ཤིང་དལ་བུས་འདོར།།
འགྲོ་ན་ལེགས་པར་མཛེས་པ་ནི།།
འཁོར་དུ་གླང་པོའི་དབང་པོ་བཞིན།།
སྟན་ལ་གཡོ་མེད་དྲང་པོར་འདུག ། །
བག་ཕེབས་དལ་བུའི་སྤྱོད་ལམ་ཅན།།
འདུག་ན་གསེར་གྱི་རི་བཞིན་དུ།།
བརྟན་པར་གྱུར་ན་ཀུན་ཏུ་མཛེས།།
ཟས་ཀྱི་ཚོད་ཟིན་རྒྱུག་བྲེལ་ཉུང་།།
སྔ་བར་ལྡང་ཞིང་གོས་ཚགས་བཅོས།།
དུས་སུ་རན་པར་སྨྲ་བ་ཡི།།
མི་བདག་དེ་ནི་བདེ་བ་ལྡན།།
༢༣

ལེགས་བཤད་སྣ་ཚོགས།
ཁྱི་ར་བ་དང་རི་དྭགས་གཤོར།།
སྨད་འཚོང་སྡུད་དང་འཁོར་མེད་པར།།
དགོན་པའི་ནགས་སུ་རྒྱུ་བ་རྣམས།།
རྒྱལ་པོས་ནམ་ཡང་མི་བྱའོ།།
དོན་མེད་ཆུ་ཆེན་བརྒལ་བ་དང་།།
སྦྲུལ་གདུག་གཅན་གཟན་སོགས་དང་རྩེ།།
མི་སྲུན་རྟ་ལ་ཞོན་པ་སོགས།།
བྱས་ན་རང་ཉིད་ཉམས་པ་སྲིད།།
དེ་བས་རྒྱལ་པོ་རྒྱལ་རིགས་ཀྱི།།
ལུས་དང་སྤྱོད་ལམ་མཐའ་དག་ནི།།
བཀའ་དང་བསྟན་བཅོས་ལས་གསུངས་བཞིན།།
ལེགས་པར་བསྒྲིམས་ཏེ་བསྲུང་བར་བྱ།།
མཐོང་བ་ཙམ་གྱིས་དགའ་བ་རབ་སྐྱེད་པའི།།
རྒྱུ་སྐར་བདག་པོ་འཆི་མེད་ལམ་ན་གནས།།
སྐྱེ་རྒུའི་མིག་གི་ཡུལ་དུ་མངོན་མཛེས་པའི།།
ས་ཡི་བདག་པོ་ས་སྟེང་འདིར་ནི་རྒྱུ།།
， 34

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཁོར་ཚོགས་རྒྱུ་སྐར་དབུས་ན་མངོན་མཐོ་ཞིང་།།
ལུགས་བཟང་ལྷ་ལམ་ཡངས་པོར་གནས་བཞིན་དུ།།
ཡ་རབས་སྤྱོད་པ་བཟང་པོའི་འོད་བཟང་ཅན།།
ས་ཡི་བདག་པོ་ཟླ་བ་རྒྱས་པ་འདིས།།
ས་བླའི་ལྷ་རྣམས་དགའ་བ་སྐྱེད་ནུས་ན།།
ས་སྟེང་མི་ཡི་འགྲོ་བ་སྨོས་ཅི་དགོས།།
དེ་ཕྱིར་ས་བདག་སྤྱོད་པ་བཟང་པོ་རྣམས། །
ང་རབཞནས་གང་དུ་བཞུགས་པའི་ཡུལ་དེར་བཀྲ་ཤིས་འཕེལ།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། སྤྱོད་པ་
བརྟག་པའི་རབ་ཏུ་བྱེད་པ་སྟེ་གསུམ་པའོ།།
འཇིག་རྟེན་འཇུག་ལྡོག་བྱ་བ་རྣམས།།
ངག་གི་ལམ་ནས་ཤེས་བྱེད་ཕྱིར།།
སྨྲ་བའི་ཚིག་རྣམས་གང་ལའང་།།
སྐྱོན་ཡོན་བསམས་ཏེ་སྨྲ་བར་བྱ།། །
རེས་འགའ་མ་སྨྲས་དོན་མི་འགྲུབ།།
35

ལེགས་བཤད་སྣ་ཚོགས།
རེས་འགའ་མི་སྨྲ་དོན་དག་བསྒྲུབ།།
སྨྲ་དང་མི་སྨྲ་མ་ཤེས་ན།།
སྨྲ་འཆལ་འགྱུར་ཏེ་ཉེས་པ་མང་།།
ཚིག་བདེན་པ་ནི་ཡོན་ཏན་མཆོག །
དེ་ཕྱིར་རྒྱལ་རིགས་བདེན་པར་སྨྲ།།
བདེན་པར་སྨྲ་རྣམས་བསྟོད་བྱ་ཞིང་།།
རྫུན་སྨྲ་སྨད་ཅིང་སྤང་བར་བྱ།།
གསང་བར་འོས་པ་མ་བཤད་ཀྱང་།།
དགོས་པའི་དབང་གིས་འགལ་བ་མེད།།
དེ་མིན་ཐ་མལ་གཏམ་དག་ནི།།
ཅུང་ཟད་རྫུན་ཀྱང་ཐ་ཤལ་རྟགས།།
སྐྱེ་བོ་མཁས་ཤིང་དྲང་བ་ལ།།
དྲང་པོར་སྨྲས་ན་མགུ་འགྱུར་ཏེ།།
བླུན་ཅིང་གྱ་གྱུར་སྤྱོད་རྣམས་ལ།།
ཇི་བཞིན་བཤད་ཀྱང་དགོས་པ་ཆུང་།།
6

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བྱམས་ལྟོས་ཅན་གྱི་སྐྱེ་བོ་ལ།།
འཁྱོགས་བཤད་མི་བསྲེ་དྲང་པོར་བཤད
ཁ་ནས་ཅི་འབྱུང་ཚོད་ཉུལ་ལ།།
དྲང་པོར་མི་བཤད་ཅི་འོས་བརྗོད།།
ཕན་གནོད་མེད་པའི་གཏམ་རྣམས་ལས།།
དོན་ཆེན་ཡིད་ལ་བརྣག་པའི་ལས།།
དུས་མིན་པར་ནི་ཁར་དབྱུང་ན།།
ཀུན་གྱིས་ཐོས་ཤིང་དོན་མི་འགྲུབ
ཤིན་ཏུ་གསང་བར་འོས་པ་ནི།།
རང་ལས་གཞན་པ་སུ་ལའང་མིན།།
མཛའ་བས་མཛའ་བར་ཚིག་སྤེལ་ནས།།
ཐ་མ་རྒྱལ་ཁམས་ཁྱབ་པར་འགྱུར།།
ཇི་ལྟར་མཛའ་བར་གྱུར་ཀྱང་ནི།།
དགོས་མེད་གསང་ཚིག་སྨྲ་མི་བྱ།།
གསང་ཚིག་བུད་མེད་ལ་སྨྲས་པས།།

ལེགས་བཤད་སྣ་ཚོགས།
སྐྱེ་བོ་ཕལ་ཆེར་ཉམས་ལ་ལྟོས།།
ཚིག་ཀུན་མི་སྨྲ་གསང་མི་དགོས།།
ཐམས་ཅད་བཤད་པར་བྱ་བའང་མིན།།
དུས་ལ་བབ་ནས་གྲོས་བྱེད་ཚེ།།
ཆེ་ཐབས་མི་བྱ་གནད་དོན་བརྗོད།།
བསྟོད་པས་འཇིག་རྟེན་མགུ་འགྱུར་ཏེ།།
ཕ་རོལ་དུའང་རང་ཉིད་བདེ།།
དེ་བས་གཞན་གྱི་ཡོན་ཏན་ལ།།
འཁུ་བར་མི་བྱ་བསྟོད་པར་བྱ།།
གཞན་ལ་བསྟོད་པ་བྱས་གྱུར་ན།།
རང་ཉིད་གཞན་གྱིས་བསྟོད་པར་བྱེད།།
གཞན་ལ་ཇི་ཙམ་སྨད་བྱས་པ།།
དེ་ཙམ་རང་ཉིད་གཞན་གྱིས་སྨད།།
བསོད་ཆུང་ཕྲག་དོག་ལྡན་པ་རྣམས།།
38

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གཞན་ལ་སྨད་པ་འབའ་ཞིག་བྱེད།།
དེ་ཡིས་གཞན་ལ་མི་གནོད་ལ།།
རང་གི་གྲགས་པ་བརླག་པར་འགྱུར།།
བློ་དང་བསོད་ནམས་ལྡན་པ་ཡིས།།
གཞན་གྱི་ཡོན་ཏན་ཆུང་ངུ་ལའང་།།
སྙན་པར་སྨྲ་ཞིང་ལེགས་པར་བརྗོད།།
དེ་ཡིས་རང་ཉིད་སྙན་གྲགས་འཐོབ།།
བསྟོད་བསྔགས་འཇིག་རྟེན་རྒྱན་ཡིན་ཀྱང༌
བླུན་པོ་ང་རྒྱལ་ཅན་ལ་དུག །
རྫུ་ན་དང་འདྲེས་པའི་ཟོལ་ཚིག་གིས།།
སུ་ལ་ཡང་ནི་བསྟོད་མི་བྱ།།
དངོས་སུ་བསྟོད་ཅིང་ལྐོག་ཏུ་སྨད།།
ལྕེ་གཉིས་སྤྲུལ་དང་མཚུངས་པ་ཡི།།
སྐྱེ་བོ་ངན་པ་ཅིར་མི་རུང་།།
དོན་ལྡན་སྨྲ་བ་འཇིག་རྟེན་རྒྱན།།

ལེགས་བཤད་སྣ་ཚོགས།
སྦྱིན་སོགས་ཕན་པ་རྒྱ་ཆེ་ཡང་།།
ཚིག་རྩུབ་སྨྲས་ན་གཞན་ཡིད་ལྡོག །
མ་བྱིན་མ་ཕན་མ་བསྐྱངས་ཀྱང་།།
སྙན་པར་སྨྲ་བས་འཇིག་རྟེན་སྡུད ། །
མ་བཏབ་གནད་དུ་ཟུག་པའི་མཚོན།།
མ་འཐུང་ཁོང་དུ་སོང་བའི་སྨན།།
མ་ཟོས་ཡིད་འཕྲོག་སྦྲང་རྩིའི་རོ།།
ཚིག་གི་ཁྱད་པར་རྣམས་ལ་ཡོད།།
དགྲ་དང་གཉེན་དུ་གྱུར་པ་ཕལ།།
བྱ་བ་གཞན་ལས་བྱུང་བ་ཉུང་།།
ཚིག་ལས་བྱུང་བ་ཤིན་ཏུ་མང་།།
དེ་ཕྱིར་ཚིག་རྣམས་བརྟགས་ཏེ་སྨྲ།།
དུས་སུ་མ་བབ་པ་ཡི་གཏམ།།
གང་སྨྲ་དེ་ལ་ཀུན་གྱིས་བརྙས།། .
དུས་སུ་བབས་ཤིང་འཐད་པ་ཡི།།
40

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ངག་ཚིག་བཟང་པོས་རང་གཞན་ཕན།།
ཆར་གྱི་རྒྱུན་ཆེན་ཕབ་ན་ཡང་།།
སྣོད་ཆུང་ནང་དུ་ཇི་ལྟར་ཆུད།།
བློ་རྒྱུད་དམན་ལ་གདམས་བྱས་ཀྱང་།།
ཕན་པ་རྒྱ་ཆེར་འབྱུང་མི་སྲིད།།
བློ་བཟང་དམ་པའི་སྐྱེས་བུ་ལ།།
ཟུར་ཙམ་སྨྲས་ཀྱང་ཕན་པ་ཆེ།།
ཕན་ཚིག་སྨན་དང་འདྲ་བ་དེ།།
བཤད་དང་ཉན་པར་བྱེད་པའང་དཀོན།།
དབྱེ་ཕྱིར་ཕྲ་མའི་ངག་རྣམས་ནི།།
སྨྲ་བ་ལྟ་ཅི་མཉན་མི་བྱ།།
གལ་ཏེ་མཉན་པར་འོས་པ་ལའང༌།།
བརྟགས་ཤིང་ངེས་པའི་བར་དུ་བསྒུག །
ཚིག་རྩུབ་མང་ན་འཁོར་རྣམས་འབུར།།
41

ལེགས་བཤད་སྣ་ཚོགས།
རྫུན་གྱིས་རང་གཞན་ཐམས་ཅད་ཕུང་།།
འཁྱལ་བའི་ངག་གིས་དོན་ཉམས་སྡུད།།
དེ་ཕྱིར་དེ་དག་སྤང་བར་བྱ།།
འདི་ལས་བརྩམས་ཏེ་ངག་རྣམས་ལ།།
སྐྱོན་དང་ཡོན་ཏན་རབ་མང་པོ།།
སོ་སོར་ཤེས་པར་བྱས་ནས་སུ།།
སྨྲ་དང་མི་སྨྲ་ཤེས་པར་བྱ།།
རྒྱལ་ཁམས་ཆེ་ལ་བཟང་ངན་གྱི།།
སྐྱེ་བོ་སྣ་ཚོགས་ཡོད་པའི་ཕྱིར།།
བླུན་ཞིང་མི་སྲུན་གྱུར་རྣམས་ལ།།
ཕན་པའི་ཚིག་གིས་གདུལ་དཀའ་ཡང༌།།
རྒྱལ་ཁྲིམས་དྲང་པོའི་ཐིག་བཏབ་ནས།།
འདི་ལས་འགལ་བར་གྱུར་རྣམས་ལ།།
ཆད་པ་འདི་ལྟར་འབྱུང་ངོ་ཞེས།།
རྣ་བའི་ཡུལ་དུ་ཐོས་པར་བསྒྲག །
ཅི་ནས་བཅོས་སུ་མེད་རྣམས་ལ།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འོས་པའི་ཆད་པ་མ་བཅད་ན།།
མི་སྲུན་འཕེལ་བས་རྒྱལ་ཁམས་འཇིག །
དེ་བས་དང་པོར་སྨྲས་བཞིན་བྱ།།
འཁོར་འབངས་གང་ཕན་སྐྱོང་བ་སོགས།།
རྒྱལ་པོའི་ཆུས་ལ་ཕན་པའི་མི།།
གང་ཡིན་ཤེས་ནས་དེ་དག་ལ།།
ཕན་པའི་ཚིག་གིས་བསྔགས་པར་བྱ།།
ལས་བྱེད་དཔོན་དུ་བསྐོས་གྱུར་ཀྱང་།།
རང་འདོད་ཁོ་ནས་ཕྱོགས་བཟུང་ན།།
དེ་ལ་གནད་ཀྱི་འཚང་བརྟོལ་ཏེ། །
ཕྱིན་ཆད་ལས་འདི་བཟློག་ཅེས་བསྒོ།
རྒྱལ་རིགས་ཆོས་དང་ལྡན་པ་རྣམས།།
འཁོར་ལ་བུ་བཞིན་བྱམས་པའི་ཕྱིར།།
དང་པོར་འཇམ་པོས་བསྒོ་བ་ལས།།
ཐོག་མ་ཁོ་ནར་ཚར་གཅོད་མིན།།

ལེགས་བཤད་སྣ་ཚོགས།
དེ་ལྟར་བྱས་ན་སྐྱེ་བོ་ཕལ།།
ལོག་པའི་ལམ་ནས་བཟློག་ཀྱང་སྲིད།།
ཅིས་ཀྱང་བཟློག་པར་མ་གྱུར་ནའང་།།
བདག་པོར་འཁུ་བའི་བློ་མི་འབྱུང་།།
ཡ་རབས་རྣམས་ལ་བསྟོད་བྱ་ཞིང་།།
མ་རབས་རྣམས་ཀྱི་མགོ་འཕང་སྨད།།
དེ་ལྟར་ལེགས་ཉེས་ཤན་འབྱེད་པའི།།
མི་བདག་གང་ན་ཡོད་པ་དེར།།
སྐྱེ་བོ་ཡ་རབས་དགའ་འགྱུར་ཞིང་།།
མ་རབས་རྣམས་ཀྱང་བག་ཡོད་འགྱུར།།
ལྡོག་ན་མ་རབས་སྐྱེ་བོ་ཡིས།། །
ས་སྟེང་གང་གྱུར་ཆུས་སྲིད་བརླག །
མི་ཡིས་དབང་པོས་ལེགས་བརྟགས་ནས།།
སྨྲས་པའི་ཚིག་ལས་འགྱུར་མི་བྱ།།
རྒྱལ་པོའི་སྨྲ་བ་ལན་གཅིག་ཅེས།།
འཇིག་རྟེན་ན་ནི་ཡོངས་སུ་གྲགས།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སྔོན་བྱོན་ཆོས་ལྡན་རྒྱལ་རྣམས་ཀྱིས།།
བཀའ་ལས་གང་བྱུང་དེ་མི་བཟློག །
བཀའ་ཁྲིམས་ལེགས་བཅད་སླར་འགྱུར་ན།།
བཀའ་ལ་རྩིས་ཐང་ཆུང་བར་འགྱུར།།
སྨྲ་བའི་ངག་ལ་མཁས་པ་ཡི།།
མི་བདག་དེ་ནི་འཇིག་རྟེན་ན།།
ཉི་མ་བཞིན་དུ་གསལ་གྱུར་ཏེ།།
དགོས་པའི་དོན་ཀུན་འགྲུབ་པར་འགྱུར
མངོན་ཤེས་མེད་པའི་སྐྱེ་བོ་ཡིས།།
འཇིག་རྟེན་ལེགས་ཉེས་རྣམ་པ་ཀུན།།
ངག་ཚིག་ལ་བརྟེན་རྟོགས་པའི་ཕྱིར།།
སྨྲས་པའི་ངག་ལ་ལེགས་པར་བརྟག །
སྐྱེ་བོ་འདུ་ཤེས་སྣ་ཚོགས་པས།།
བརྗོད་པའི་ཚིག་ཀྱང་སྣ་ཚོགས་སྨྲ།།
ཕལ་ཆེར་བསམ་པ་དཀར་ན་ཡང་།།
བློ་མི་གསལ་བས་གང་བྱུང་སྨྲ།།
5

ལེགས་བཤད་སྣ་ཚོགས།
གཡོན་ཅན་རྣམས་ཀྱིས་རང་འདོད་དོན།།
གྲུབ་པར་བྱ་ཕྱིར་སླུ་ཚིག་སྦྱོར།།
ཕལ་ཆེར་ཕྲག་དོག་གྱ་གྱུ་ཡིས།།
གཞན་ལ་གནོད་པ་འབའ་ཞིག་སྨྲ།།
ལྷག་པར་སྙིགས་མའི་དུས་འདི་ན།།
གཞི་མེད་རྫུན་གྱིས་རྒྱལ་ཁམས་ཕུང་།།
དེ་ཕྱིར་སུ་དང་གང་གིས་ཀྱང་།།
སྨྲས་ཚད་རྗེས་སུ་མི་འབྲང་ལ། །
སྨྲས་ཚད་རྫུན་དུའང་མི་བཟུང་བར།།
བདེན་ནམ་རྫུན་པ་གང་ཡིན་པ།། །
མ་གསལ་བར་དུ་ཡིད་ལ་བཞག །
གསལ་བར་གྱུར་ནས་དོན་ལ་འཇུག །
འབངས་ཀྱི་བདེ་སྡུག་ཞུ་ཚིག་རྣམས།།
བཤད་ཚུལ་མཁས་དང་མི་མཁས་དང༌།།
རྒྱབ་སྐྱོར་མགོ་འདྲེན་བཟང་ངན་གྱི།།
ཚིག་གི་གཡམ་ལ་མི་རྒྱུག་པར།།
A6

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བདེན་རྫུན་མཐའ་ལ་བསྐྱལ་ཏེ་དཔྱད།།
དེ་ཡིས་འབངས་ཀྱི་ལེགས་ཉེས་དང༌།།
ཞུ་བྱེད་བློན་གྱི་ངང་ཚུལ་ཤེས།།
རང་ཉིད་ཁྲིམས་ལ་མཁས་པར་འགྱུར།།
བླང་དོར་གནད་ལ་ཕན་པ་ཡི།།
མཤེས་གསར་དུ་སྒྲོན་བྱེད་ཚིག །
སྨྱོན་པའི་ངག་ལས་བྱུང་ཡང་རུང༌།།
རང་དོན་ཤེས་པས་དེ་ཉིད་བཟུང་།།
གང་ཞིག་དེ་བཞིན་བཟུང་བ་ན།།
འཕྲལ་ཡུན་གནོད་པར་འགྱུར་བའི་ངག །
བླ་མའི་གསུང་ལས་བྱུང་ན་ཡང་།།
བསྤང་བར་བྱ་ན་གཞན་ལྟ་ཅི།།
ཡུལ་གྱི་བདེ་སྡུག་སྐྱོན་ཡོན་རྣམས།།
ཕལ་ཆེར་དོན་མེད་ངག་ལས་གསལ།།
བདེན་པའི་མི་ལ་དྲི་ཞིང་དཔྱད།།

ལེགས་བཤད་སྣ་ཚོགས།
དོན་མེད་ངག་ལས་དོན་རྟོགས་མང་།།
དེ་ཕྱིར་རྒྱལ་རིགས་མཁས་པ་རྣམས།།
སུ་ལའང་གཏམ་གྱི་དྲི་རྨེད་དག །
འགོག་པའི་ཆེ་ཐབས་མི་སྦྱོར་བར།།
དུས་སུ་འདྲི་བ་མཁས་པའི་གནད།།
ཁྱེད་ལ་བསྟོད་དོ་སྨད་དོ་ཞེས།།
ནང་མིས་རྟོག་པ་སྣ་ཚོགས་ངག །
མི་འདྲི་མི་རྨེད་བཏང་སྙོམས་བཞག །
དོན་ལྡན་ཡིན་ན་འདྲི་བར་བྱ།།
སྨྲས་པའི་ཚིག་ལས་སྐྱེ་བོ་ཡི།།
ནང་གི་བསམ་པ་ཕལ་ཆེར་ཤེས།།
དེ་ལས་བྱ་དང་མི་བྱ་བ།།
འགའ་ཞིག་ཁོང་དུ་ཆུད་པར་འགྱུར།།
རང་ཉིད་སྨྲ་བའི་ཚུལ་ལ་ལེགས་མཁས་ཤིང་།།
48

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
གཞན་གྱིས་སྨྲས་ལ་རིགས་དང་མི་རིགས་རྟོགས།།
སྨྲ་བའི་ངག་ལ་ཚུལ་བཞིན་ལེགས་འཇུག་པ།།
ངག་གི་དཔལ་མོ་ལྟ་བུར་གྲགས་པ་ཐོབ།།
གཟུགས་མེད་གྱུར་ཀྱང་གཞན་ཡིད་འཕྲོག་བྱེད་ལ།།
གཏོང་བ་མེད་ཀྱང་རྣམ་མང་སྐྱེ་རྒུ་སྡུད།།
འོད་མེད་གྱུར་ཀྱང་ནང་གི་མུན་སེལ་བའི།།
སྨྲ་བ་བཟང་པོ་ངོ་མཚར་རྣམ་མང་ལྡན།།
མི་བདག་སྨྲ་ལ་མཁས་པ་འཇིག་རྟེན་ན།།
ཉི་མ་ལས་ཀྱང་ཤིན་ཏུ་འོད་གསལ་ཞིང་།།
སྐྱེ་རྒུའི་ཡིད་ཀྱི་མུན་པ་རྣམ་བསལ་ནས།།
དགའ་སྟོན་པདྨའི་ཚལ་ཆེན་རྒྱས་པར་བྱེད།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།བདག་དང་
གཞན་གྱི་ངག་བརྟག་པའི་རབ་ཏུ་བྱེད་པ་སྟེ་བཞི་པའོ།།
མི་ཡི་བདག་པོས་རང་གི་ཡུལ།།
བདེ་བར་བསྲུང་བར་བྱ་བའི་ཕྱིར།།

ལེགས་བཤད་སྣ་ཚོགས།
ཡ་རབས་ཚུལ་ལ་གནས་རྣམས་ལ།།
ཇི་ལྟར་འོས་པའི་གོ་འཕང་སྦྱིན།།
དམ་པ་དཔོན་དུ་བསྐོས་གྱུར་ན།།
རང་གི་འབངས་ལ་ལྷག་པར་བྱམས།།
ཚུལ་དེས་རང་གི་ཆུས་སྲིད་བརྟན།།
མང་པོས་བཀུར་བའི་རྒྱལ་པོ་བཞིན།།
མ་རབས་མཐོ་སར་བཞག་གྱུར་ན།།
རང་གི་རིས་ལ་ལྷག་པར་འཚེ།།
ཐ་མ་རང་ཉིད་བརླག་འགྱུར་ཏེ།།
ལྤགས་པ་སྔོན་པོའི་ཝ་བཞིན་ནོ།།
བློ་ཁོག་ཡངས་ཤིང་ཕྱི་མཐར་བལྟ།།
བླང་དོར་ཚུལ་བཞིན་དཔྱོད་ལ་མཁས།།
རང་འདོད་ཆུང་ཞིང་འབངས་ལ་སེམས།།
དེ་འདྲ་གང་ཡིན་བློན་པོར་འོས།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རིགས་བཟང་ངོ་ཚ་ཁྲེལ་ཡོད་ཀྱིས།།
ལུས་ཚུགས་སྲུང་ཞིང་ཆོས་ལ་དཀར།།
ཡིད་མཐུན་ཡ་རབས་སྤྱོད་པ་ཅན།། །
རྒྱལ་རིགས་རྣམས་ཀྱི་བཙུན་མོར་འོས།།
སྤྱོད་པ་བཟང་ཞིང་བསྒོ་བ་ཉན།།
འཆལ་གཏམ་སྲུང་ཞིང་རྗེ་ལ་བརྩེ།།
བདེན་པར་སྨྲ་བའི་སྐྱེ་བོ་རྣམས།།
ནང་མི་མདུན་ན་འདོན་ལ་དབང་།།
བརྡ་སྤྲོད་གཞུང་ལ་མ་རྨོངས་ཤིང༌།།
སྙན་ངག་ལ་སོགས་རིག་བྱེད་ཤེས།།
ཡིག་གཟུགས་འབྲི་ལ་ལེགས་མཁས་པ།།
སྨྱུག་འཛིན་དྲུང་ཡིག་པ་རུ་བཤད།།
ལུགས་བཞིན་གཏོང་ལ་མི་འཇུང་ཞིང་།།
ནོར་རྫས་དོན་མེད་ཆུད་མི་གཟན།།
དུས་ལ་སྒྲིན་ཞིང་བློ་ལྡན་པ།།

ལེགས་བཤད་སྣ་ཚོགས།
མཛོད་འཛིན་ཕྱག་ཚད་བྱ་བར་འཐད།།
ཁྲིམས་ལ་མཁས་ཤིང་ཕྱོགས་ལྷུང་མེད།།
དྲང་ཞིང་བརྟག་དཔྱད་གཟོབ་པ་དང༌།།
རྒྱུ་འབྲས་བླང་དོར་ཚུལ་བཞིན་སེམས།།
དེ་འདྲས་ཞལ་ལྕེ་བཅད་ན་ལེགས།།
སྙིང་སྟོབས་ཆེ་ཞིང་ཞེ་གནག་ལ།།
ཕ་རོལ་གནོན་པའི་སྒྱུ་ཐབས་ཤེས།།
སེམས་བརྟན་འགྱུར་འགྱུར་མེད་པ་རྣམས།།
དམག་དཔོན་དག་གི་གོ་སར་དབང་།།
བློ་གྲོས་རྒྱ་ཆེ་བསམ་པ་དཀར།།
བསོད་ནམས་རྒྱས་ཤིང་ཀླུང་རྟ་དར།།
ལྷ་དང་སྲུང་མ་འཁོར་གྱུར་པ།།
གང་ཡིན་གྲོས་བྱེད་གྲོགས་སུ་འོས།།
བསླབ་ལྡན་མང་ཐོས་རྣལ་འབྱོར་ཅན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཆོས་ཀྱི་བྱ་བར་གཅིག་ཏུ་གཞོལ།།
ཁྲིམས་ཀྱི་ཞུ་སྣ་མི་བྱེད་པ།།
དེ་འདྲ་ཡོངས་འཛིན་བླ་མར་བྱ།།
རྒྱལ་པོའི་ཕོ་བྲང་དག་ཏུ་ནི།།
རྩིས་རིག་རྣམས་ལ་མཁས་པ་དང༌།།
གསོ་དཔྱད་ཚུལ་བཞིན་ཤེས་པ་སོགས།།
གཙུག་ལག་མཁས་རྣམས་རྒྱུན་ཏུ་བཞག །
སྒོ་པ་དང་ནི་ཉུག་རུམ་པ།།
བང་མི་བྲན་དང་ལས་བྱེད་སོགས།།
སོ་སོའི་མཚན་ཉིད་ཇི་ལྟ་བུར།།
བཤད་པ་བཞིན་དུ་བཞག་པར་བྱ།།
གང་ན་རྒྱུ་འབྲས་མི་བསྣོལ་ཞིང་།།
སྤྱི་ལ་སྙོམས་པའི་སེམས་ཡོད་པ།།
དེ་འདྲ་དཔོན་དུ་བསྐོས་གྱུར་ན།།
གྲོང་ངམ་གྲོང་ཁྱེར་དག་ཏུ་བདེ།།

ལེགས་བཤད་སྣ་ཚོགས།
འདི་དག་རྣམས་ལས་བཟློག་པ་ལ།།
གང་བྱུང་གོ་ས་སྟེར་གྱུར་ན།།
སོ་སོའི་ལས་དོན་མི་འགྲུབ་ཅིང་།།
རྒྱལ་སྲིད་དམའ་བའི་རྒྱུ་རུ་འགྲོ ། །
དེ་ཕྱིར་མི་བདག་མཁས་པ་ཡིས།།
ཡོན་ཏན་དག་གི་གོ་རིམ་བཞིན།།
མི་ལ་གོ་འཕང་སོ་སོར་སྦྱིན། །
སྟེས་དབང་གོ་ས་སྟེར་མི་བྱ།།
ནད་ལ་གཏོང་བའི་སྨན་བཞིན་དུ།།
སོ་སོའི་རང་སྐུལ་ཡོན་ཏན་གནད།།
ཇི་ལྟར་ཚང་བས་དོན་འགྲུབ་ཀྱི།།
ཐམས་ཅད་འགྲུབ་པའི་མི་དེ་དཀོན།།
སྙིགས་མའི་དུས་ཀྱི་རྒྱལ་རིགས་རྣམས།།
རང་བློ་གང་ལ་འཐད་པའི་མིས།།
ཅི་བྱེད་ཁ་ལོ་བསྒྱུར་ནས་སུ།།
ཐ་མར་རང་གཞན་འགྱོད་པར་སྦྱོར།།
54

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ས་སྐྱོང་བློ་དང་ལྡན་པ་རྣམས།།
རྟག་ཏུ་རང་དབང་ཡོད་བྱས་ནས།།
གཞན་ངོའི་དབང་དུ་མི་བཏང་ཡང་།།
གཞན་དག་མགུ་བར་བྱེད་ལ་མཁས།།
ལུས་ཀྱི་རྒྱན་དང་བྲན་གྱི་ཚོགས།།
ཇི་ལྟར་འོས་པའི་གནས་སུ་བཞག །
མངགས་པའི་ཕོ་ཉ་བཟོ་ཡི་སྤྱད།།
ཇི་ལྟར་འཚམས་པའི་ལས་ལ་སྦྱར།།
མི་ཡི་བདག་པོའི་ལས་བྱེད་རྣམས།།
གང་ཡང་རུང་བས་མི་ཆོག་གི ། །
རྡོ་ལས་གསེར་ལྟར་བཀྲབས་ནས་སུ།།
ཡོན་ཏན་ལྡན་པ་བཞག་པར་བྱ།།
བརྒྱ་སྟོང་ནང་ནས་རེས་འགའ་ཙམ།།
ཡོན་ཏན་ཆེ་ལྡན་འབྱུང་ན་ཡང་།།
5ཁྲོན་སྦལ་གྱིས་ནི་རྒྱ་མཚོ་བཞིན།།

ལེགས་བཤད་སྣ་ཚོགས།
མི་རྣམས་ཕལ་གྱིས་དེ་མི་ཤེས།།
བྱ་བའམ་སྐྱེས་བུའི་བཟང་ངན་ནི།།
མངོན་དུ་གྱུར་ཚེ་སུས་ཀྱང་ཤེས།།
ས་བོན་ལ་ནི་ནུས་པ་བཞིན།།
སྔ་ནས་ཤེས་ན་མཁས་པ་ཡིན།།
ཅང་ཤེས་རྟ་དང་སྐྱེས་བུ་མཆོག །
ཕལ་པའི་ཚུལ་དང་སྦྱར་མི་རུང་།།
སྐྱེ་བོ་ངན་དང་སྲིན་མོའི་གཟུགས།།
ཡ་མཚན་གནས་སུ་འཛིན་མི་རུང༌།།
བློ་ལྡན་གཙུག་ལག་ཤེས་པ་དང་།།
བསོད་ནམས་ཆེ་ཞིང་ཡ་རབས་རྣམས།། ་
ཡུལ་གྱི་རྒྱན་དུ་གྱུར་པས་ན།།
དེ་ལ་རྒྱལ་པོ་དགའ་བར་བྱ།།
ཡ་རབས་ཡོན་ཏན་ཅན་ལ་དགའ།།
56

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
མ་རབས་རྐུ་ཁྲམ་རྔོན་པར་དགའ།།
ཆགས་ཅན་སྨད་འཚོང་མ་ལ་དགའ།།
འཇུངས་པ་ཟས་དང་ནོར་ལ་དགའ།།
སྙིགས་མའི་དུས་ཀྱི་རྒྱལ་རིགས་ཕལ།།
བཟང་པོ་བྱེད་ལ་རྗེས་འཛིན་མེད།།
ངན་བྱེད་ཚར་གཅོད་མེད་གྱུར་ཚེ། །
བཟང་པོ་རྣམས་ཀྱང་ཡིད་ཆད་འགྱུར།།
གང་ན་མི་བདག་བཟང་པོ་ཡིས།།
བཟང་བྱེད་རྣམས་ལ་ཐུགས་བརྩེ་ན།།
བཟང་པོའི་ཕྱོགས་རྣམས་སྤྲོ་འགྱུར་ཞིང་།།
ངན་པའང་བཟང་པོའི་ཕྱོགས་སུ་གཞོལ།།
གང་ན་མི་བདག་ངན་པ་ཡིས།།
ངན་པ་རྣམས་ལ་རྗེས་བརྩེ་ན།།
ངན་པའི་ཕྱོགས་རྣམས་སྤྲོ་འགྱུར་ཞིང༌།།
བཟང་པོའང་ངན་པའི་ཕྱོགས་སུ་གཞོལ།།

ལེགས་བཤད་སྣ་ཚོགས།
ལས་ཀྱི་དབང་གིས་རྒྱལ་བོས་གཞན།།
བརྩེ་བའི་གནས་སུ་གྱུར་ན་ཡང་།།
ཇི་ལྟར་འོས་པར་དགའ་བྱ་ཡི།།
མི་འོས་དབང་གཏད་ཅི་ལ་བྱ།།
ནང་མི་འཁོར་གྱི་སྐྱེ་བོ་ཡིས།།
མི་རིགས་བྱ་བ་བྱེད་ན་ཡང་།།
ཤིན་ཏུ་ཚར་གཅོད་མི་བྱ་སྟེ།།
འཇམ་པོའི་ཐབས་ཀྱིས་རྒྱང་དུ་འདོར།།
ཉེ་བའི་འཁོར་དུ་གྱུར་རྣམས་ལ།།
རྒྱུ་མཚན་ཆུང་ངུས་ཁྲོ་མི་བྱ།།
འཁོར་རྣམས་བུ་བཞིན་ལེགས་བསྐྱངས་ན།།
ཀུན་གྱིས་རྒྱལ་པོ་ཕ་བཞིན་སེམས།།
བློན་དང་ལས་བྱེད་མི་རྣམས་ལ།།
རྟག་ཏུ་བརྩེ་བས་བསྐྱང་བྱ་སྟེ།།
གང་ཕྱིར་རྒྱལ་པོའི་བདེ་སྡུག་ནི།།
58

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཁོར་གྱི་སྐྱེ་བོའི་ལག་ན་གནས།།
ལས་བྱེད་རྣམས་ལ་ཅི་འོས་པའི།།
ཟ་ཐང་དང་ནི་ལེགས་པའི་ལས།།
བསྒྲུབས་པའི་དགའ་སྟོན་གནང་སྦྱིན་རྣམས།།
རྒྱལ་པོས་དགག་པར་མི་བྱའོ།།
ལེགས་བྱས་བརྗེད་པར་མི་བྱ་བར།།
དྲིན་དུ་གཟོ་ཞིང་བསྔགས་པ་བརྗོད།།
འཁོར་ལ་བྱམས་པས་སྙོམས་ཁྱབ་ན།།
འཁོར་རྣམས་འདུ་ཞིང་དོན་ཀུན་འགྲུབ།།
འཁོར་རྣམས་ཀྱིས་ཀྱང་རྒྱལ་པོ་ལ།།
བུ་གཅིག་བཞིན་དུ་བརྩེ་བྱ་སྟེ།།
འཁོར་གྱི་ཆེ་བ་གང་ཐོབ་པ།།
རྒྱལ་པོ་ཉིད་ཀྱི་དཔལ་ལས་བྱུང་།།
རྒྱལ་རིགས་མི་སྲུན་གྱུར་ན་ཡང་།།

ལེགས་བཤད་སྣ་ཚོགས།
འཁོར་གྱིས་རྒྱལ་པོ་ཇི་ནུས་བསྲུང༌།།
མིག་ལ་ནད་ནི་བྱུང་གྱུར་ཀྱང་།།
བཅོས་པར་བྱ་ཡི་འབྱིན་མི་རིགས།།
བློན་དང་ཞལ་ལྕེ་གཅོད་རྣམས་ཀྱིས།།
ལེགས་ཉེས་ཚུལ་བཞིན་རྟིང་གཅོད་བྱ།།
གཉེན་གྱི་ངོ་དང་གསུག་འབུལ་ལ།།
ལྟ་ན་རྒྱལ་ཁམས་བརླག་པར་འགྱུར།།
རྒྱལ་པོའི་ཆུས་ལ་མི་ལྟ་བའི།།
རང་འདོད་ཆེ་དེ་བློན་ཡིན་ན།།
རྐུ་དང་རྔོན་པ་སྨད་འཚོང་མ།།
བློན་གྱི་གོ་སར་རྩིས་མི་དབང་།།
རང་འདོད་མེད་པར་རྒྱལ་ཁམས་ལ།།
ལྟ་ཞིང་སྙོམས་པ་བློན་པོ་ཡིན།།
རྒྱལ་ཁམས་བདེ་བའི་ཐབས་བྱས་ན།།
རང་དོན་ཕུན་ཚོགས་ཞར་ལ་འབྱུང་།།
， 60

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གང་ན་ཚུལ་དང་མཐུན་པ་ཡི།།
བློན་པོ་རིན་ཆེན་གཅིག་ཡོད་ཀྱང༌།།
རྒྱལ་པོའི་ཆུས་ལ་ཕན་པས་ན།།
རྒྱལ་ཁམས་དེ་ན་དེ་ཉིད་བཙུན།།
མི་ལ་བཟང་ངན་སྣ་ཚོགས་ཀྱི།།
སྐྱོན་ཡོན་ཁོང་ན་གནས་གྱུར་པ།།
ཁ་ནས་བཤད་པ་ཅི་འདྲ་ཡང་།།
ལག་གི་བྱ་བས་ངེས་པར་རྟོགས།།
དེ་ཕྱིར་རྒྱལ་པོ་རྒྱལ་རིགས་ཀྱི།
ལས་བྱེད་བློན་དུ་འོས་མི་འོས།།
ཡོངས་སུ་བརྟགས་ནས་འབྱེད་བྱ་ཡི།།
གང་བྱུང་བྱས་ན་རྒྱལ་སྲིད་དམའ།།
དེ་ལྟར་ཤེས་ནས་རྒྱལ་པོ་ཡིས།།
བཟང་པོ་རྣམས་ལ་དབང་གཏད་ཅིང་།།
ངན་པ་རྣམས་ལ་དབང་མི་བསྐུར།།

ལེགས་བཤད་སྣ་ཚོགས།
རྒྱལ་ཁམས་བདེ་འདོད་དེ་ལྟར་བྱ།།
རྒྱལ་པོ་རབ་ཏུ་གྱུར་པ་རྣམས།།
ཆོས་ལ་སེམས་པ་གཙོ་བོར་བྱེད།།
རྒྱལ་ཁམས་བདེ་བའི་ཐབས་ལ་བརྩོན།།
དེ་ཡིས་རྒྱལ་སྲིད་ཡར་ཟླ་བཞིན།།
རྒྱལ་པོ་འབྲིང་དུ་གྱུར་པ་རྣམས།།
མངའ་ཐང་རྒྱས་པའི་ཐབས་ལ་སེམས།།
རང་གི་སྡེ་རིས་ལེགས་པར་སྐྱོང་།།
དེ་ཡིས་རྒྱལ་སྲིད་ཡུན་དུ་བརྟན།།
རྒྱལ་པོ་ཐ་མར་གྱུར་པ་རྣམས།།
འབངས་ལ་མི་སེམས་ནོར་ལ་སེམས།།
རྩ་བ་ཉམས་པའི་ཤིང་བཞིན་དུ།།
དེ་ཡིས་རྒྱལ་སྲིད་མྱུར་དུ་འཇིག །
འབངས་ལ་ཆད་པས་མནར་བ་ཡི།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།།
ནོར་གྱིས་རྒྱལ་པོ་བརྔན་བྱས་པས།།
མི་བདག་ངན་པ་མགུ་འགྱུར་ཏེ།།
ཀྱེ་མ་སྙིགས་མའི་བློ་གྲོས་མཚར།།
མི་ལ་ཆོས་ནི་གཙོ་བོ་སྟེ།།
ཆོས་ཀྱིས་འདི་ཕྱི་ཀུན་ཏུ་ཕན།།
དེ་འོག་མངའ་ཐང་སྙན་གྲགས་གཙོ།།
དེ་ཡིས་ཚེ་འདིར་དཔལ་དང་ལྡན།།
དེ་གཉིས་གཙོ་བོར་མི་བྱེད་པར།།
ནོར་ལ་བལྟས་ནས་ཁྲིམས་འཕྱུགས་པ།།
སྐྱེ་རྒུའི་དབང་པོར་མི་འོས་པས།།
ཆེན་པོའི་གོ་སར་མི་དབང་ངོ༌།།
དེ་སླད་རྒྱལ་པོའམ་བློན་པོའམ།།
གྲོང་གི་རྗེ་བོ་ཡིན་ཀྱང་རུང༌།།
འོས་ཤིང་དབང་བའི་ནོར་བླང་གི །
གནས་མིན་ནོར་ལ་བསམ་མི་བྱ།།
(63

ལེགས་བཤད་སྣ་ཚོགས།
མི་ལས་ཆེ་བའི་གོ་ས་ནི །
རིན་ཆེན་གསེར་གྱིས་ཉོས་ནའང་དཀོན།།
ཆེན་པོའི་གོ་སར་བཞག་པ་གང༌།།
དེ་ཉིད་རྒྱལ་པོའི་བདག་རྐྱེན་ཡིན།།
བཀྲེན་པ་རྣམས་ལ་ཟས་གཙོ་སྟེ།།
འབྱོར་ལྡན་རྣམས་ལ་རིན་ཆེན་གཙོ།།
ཡ་རབས་རྣམས་ལ་གོ་འཕང་གཙོ།།
དེ་ཕྱིར་གོ་ས་དེ་སྲུང་གི ། །
གོ་ས་ཐོབ་ནས་ཕ་རོལ་ལ།།
ཇི་ལྟར་ཕན་པར་འགྱུར་སྙམ་དུ།།
སྦྱིན་པའི་བསམ་པ་བསྐྱེད་བྱ་ཡི།།
འཕྲོག་པའི་བསམ་པ་བསྐྱེད་མི་བྱ།།
གོ་འཕང་མཐོན་པོར་གནས་རྣམས་ཀྱིས།།
ཕ་རོལ་ཚུལ་བཞིན་བསྐྱངས་བྱས་ན།།
ཟས་ནོར་མ་བསྡུས་ངང་གིས་འདུ།།
64

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ནོར་མེད་གྱུར་ནའང་གོ་འཕང་བརྟན།།
དེས་ན་ཆེན་པོའི་གོ་ས་ལ།།
དེ
གནས་པ་རྣམས་ཀྱིས་ཚུལ་བཞིན་དུ།།
རྒྱལ་པོའི་ཆུས་དང་རྒྱལ་ཁམས་ལ།།
ཕན་པ་འབའ་ཞིག་བསམ་པར་བྱ།།
ལུགས་བཞིན་བྱེད་པའི་ས་སྐྱོང་ལ།།
དེ་ཡི་ཉེ་དུའི་ཚོགས་རྣམས་ཀྱིས།།
སྣ་ཚོགས་བསམ་པའི་ཕྱོགས་བཟུང་བའི།།
གནས་མིན་ངོ་ཆེན་ཞུ་མི་བྱ།།
གལ་ཏེ་ཕ་མའམ་བླ་མས་ཀྱང་།།
མི་འོས་པ་ཡི་ཞུ་སྦྱོར་ན།།
རྒྱལ་པོས་དེ་ལ་གནད་བཀྲོལ་ཏེ།
ཁྲིམས་འགལ་བྱ་བ་སྐབས་མི་དབྱེ།།
2pཁྲིམས་དང་ལུགས་ལས་མི་འགལ་བའི།།
(65

ལེགས་བཤད་སྣ་ཚོགས།
ཕན་པ་གང་དང་ཅི་ཡིས་ཀྱང་།།
གཉེན་དང་འཁོར་གྱི་སྐྱེ་བོ་ཡི། །
བསམ་པ་ཡོངས་སུ་རྫོགས་པར་བྱ།།
རྒྱལ་པོའི་གྲོས་སུ་གཏོགས་རྣམས་ཀྱིས།།
རང་འདོད་ཕྱོགས་ཞེན་མི་སྨྲ་བར།།
བཟང་ངན་བླང་དོར་བྱ་བའི་གནད།།
གངཤེས་ཚུལ་བཞིན་ཞུ་བར་བྱ།།
རྒྱལ་པོས་བླ་མར་བཟུང་རྣམས་ཀྱིས།།
རྒྱལ་པོ་དེ་ཉིད་ཚེ་འདི་དང་།།
ཁྱད་པར་འཇིག་རྟེན་གཞན་དག་ཏུ།།
བདེ་བའི་ཐབས་ལ་ཡང་དག་བསམ།།
ཆོས་མིན་བྱས་ན་མི་རིགས་ཞེས།།
རྒྱལ་པོ་ལ་ནི་བཞེན་བསྐུལ་གདབ།།
ཆོས་དང་མཐུན་པའི་བྱ་བ་ལ།།
ཇི་ལྟར་ནུས་པར་བཀོད་པར་བྱ།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སྲོག་ལ་བབ་པའི་ཆད་ལས་སོགས།།
ལུགས་དང་མི་འགལ་འགའ་ཞིག་ལས།།
འཇིག་རྟེན་ཁྲིམས་ཀྱི་བྱ་བ་ལ།།
ངོ་ཆེན་བླ་མས་གསུང་མི་བྱ།།
བླ་མ་ཤིན་ཏུ་གཉན་པའི་ཕྱིར།།
བཀའ་ལས་བཟློག་པར་མི་རིགས་པས།།
ཞུ་བ་མང་ན་རྒྱལ་པོས་ཀྱང་།།
བགྱི་བར་དཀའ་བ་དག་ཏུ་འགྱུར།།
དེ་ཕྱིར་བླ་མས་རྒྱལ་པོ་བསྲུང༌།།
རྒྱལ་པོས་བླ་མ་བསྲུངས་བགྱིས་ན།།
ཚེ་འདིར་ཐུགས་མཐུན་བཀྲ་ཤིས་ལ།།
ཕྱི་མའི་དུས་ན་བདེ་བར་འགྱུར།།
གང་ལ་རྒྱལ་པོ་ཐུགས་བརྩེ་བ།།
དེ་ཡིས་རྒྱལ་པོ་དེ་ཉིད་ལ།།
གང་ཕན་འབའ་ཞིག་བསྒྲུབ་བྱ་སྟེ།།

ལེགས་བཤད་སྣ་ཚོགས།
བདག་ལ་ཐུགས་ནི་བརྩེའོ་ཞེས།།
རང་དོན་སྣ་ཚོགས་ཞུ་སྦྱོར་གྱིས།།
རྒྱལ་པོ་གནས་མིན་སྦྱོར་བྱེད་པ།།
དེ་འདྲ་ཁྲེལ་མེད་ཡིན་པའི་ཕྱིར།།
རྒྱལ་པོས་ཤེས་ནས་དོར་བར་བྱ།།
འཁོར་དང་བཅས་ཏེ་རྒྱུད་དག་པ།།
བཟང་པོའི་གསེར་དང་མཚུངས་རྣམས་ཀྱིས།།
སྐྱེ་རྒུ་སྐྱོང་བའི་ཐབས་བསྟན་པའི།།
ལུགས་ཀྱི་བསྟན་བཅོས་བརྟག་པར་བྱ།།
དེ་ལྟར་རྒྱལ་རིགས་བསོད་ནམས་ལྡན་པ་ཡིས།།
བློ་གྲོས་སྟོབས་ཀྱིས་སྐྱེ་བོ་ལེགས་བརྟགས་ནས།།
ཡོན་ཏན་ལྡན་པའི་འཁོར་གྱིས་ལེགས་མཛེས་པ།།
སཱ་ལའི་ཤིང་ཆེན་བཞིན་དུ་མངོན་པར་མཐོ།།
འཁོར་བཟང་དག་དང་ངེས་པར་ལྡན་གྱུར་ན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
དམན་པའི་མི་ཡང་རྒྱལ་རིགས་ཆེ་དང་མཉམ།།
རྒྱལ་པོ་བཟང་ཞིང་འཁོར་ཡང་བཟང་གྱུར་ན།།
ཡངས་པའི་ས་ཆེན་དཔུང་པས་འཛིན་པར་ནུས
རྒྱལ་པོ་གཅིག་པུས་ས་རྣམས་མཐའ་དག་གི ། །
སྐྱེ་རྒུའི་ལེགས་ཉེས་གཏན་ལ་དབབ་པར་དཀའ།།
འཁོར་ཚོགས་བཟང་པོ་འཁོར་དུ་བསྡུ་བྱས་ན།།
འཁོར་གྱི་དཀྱིལ་འཁོར་ཀུན་ཏུ་དགེ་བར་འགྱུར།།
མི་ཡི་བདག་པོས་འཁོར་རྣམས་ལེགས་བསྐྱང་ཞིང་
འཁོར་གྱི་སྐྱེ་རྒུས་རྗེ་ལ་མངོན་མཆོད་པ།།
དེ་དང་ལྷན་ཅིག་བདེ་དང་སྐྱིད་པ་ཡིས།།
རྒྱལ་ཁམས་ཕྱུར་བུར་གང་བ་བཞིན་དུ་འགྱུར།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། འཁོར་གྱི་
སྐྱེ་བོ་བརྟག་པའི་རབ་ཏུ་བྱེད་པ་སྟེ་ལྔ་པའོ།།
ཐབས་ཀྱི་རྣམ་འཕྲུལ་བསྟན་པའི་མདོར།།
བྱང་སེམས་བདག་ཉིད་ཆེན་པོ་གང་།།
69

ལེགས་བཤད་སྣ་ཚོགས།
མུ་སྟེགས་འདུལ་བའི་གཟུགས་བཟུང་བ།།
བདེན་པར་སྨྲ་བའི་སྐྱེས་བུ་ལ།།
མི་བདག་གཏུམ་པོ་རབ་སྣང་གིས།།
རྒྱལ་པོ་རྣམས་ཀྱིས་སྐྱེ་རྒུ་ནི། །
ཇི་ལྟར་བསྐྱང་བར་བྱ་ཞེས་སུ།།
དྲིས་ཤིང་བསྟན་པའི་དོན་རྣམས་ནི།།
གསལ་བར་འདི་རུ་བརྗོད་བྱ་ན།།
མི་བདག་རྣམས་ཀྱིས་གུས་པས་ཉོན།།
སྐྱེ་རྒུ་ཞེས་ནི་བྱ་བ་ཡང༌།།
ཕུང་པོ་ལྔ་སྟེ་འདི་ལ་གཉིས།།
སྐྱེ་བ་བཞིས་བསྡུས་སེམས་ཅན་དང༌།།
འབྱུང་ལྔས་བསྡུས་པ་སྣོད་ཀྱིས་ཁམས།།
སྐྱོང་ཚུལ་རང་རང་ལས་དང་ནི།།
སྐྱེ་རྒུའི་བདག་པོས་སྐྱོང་བ་གཉིས།།
དང་པོ་སྒྲ་མི་སྙན་པ་དང་།།
བསྐལ་པ་དང་པོའི་མི་རྣམས་བཞིན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ལོངས་སྤྱོད་དག་གིས་མི་ཕོངས་ལ།།
ཕན་ཚུན་འཚེ་དང་རྩོད་པ་མེད།།
གཞན་ཡང་བསྐལ་བཟང་དུས་ཀྱི་མི།།
ཕ་མ་བཀུར་ཞིང་དགེ་ཆོས་སྤྱོད།།
རྒྱལ་པོར་གདགས་པ་མེད་ན་ཡང་།།
རང་རང་ལས་ཀྱིས་བདེ་བར་སྐྱོང་།།
གཉིས་པ་དེ་རྣམས་མ་གཏོགས་གཞན།།
སྐྱོང་ལ་སྐྱེ་རྒུའི་བདག་ཅེས་བྱ།།
འདི་ལ་འཁོར་ལོས་སྒྱུར་བ་དང༌།།
རྒྱལ་པོ་ཆེ་དང་ཁམས་ཀྱི་རྒྱལ།།
རྒྱལ་ཕྲན་བཞི་ལས་འཁོར་སྒྱུར་ནི།།
ཚེ་ལོ་བརྒྱད་ཁྲི་ཡན་ཆད་འབྱུང་།།
མི་བདག་གསེར་གྱི་འཁོར་ལོ་ཅན།།
ཀུན་གྱིས་སྤྱི་ནས་དབང་བསྐུར་བ།།
མཐའ་འམ་གླིང་བཞི་ལས་རྒྱལ་ཞིང་།།
དགེ་བཅུའི་ཆོས་ཀྱི་ལམ་ལ་ནི།།
རང་ཉིད་གནས་ཕྱིར་ཆོས་དང་ལྡན།།

ལེགས་བཤད་སྣ་ཚོགས།
གཞན་ཡང་དེར་འགོད་ཆོས་ཀྱི་རྒྱལ།།
ཕྱོགས་ལས་རྒྱལ་བྱེད་འཁོར་ལོ་དང་།།
བཞོན་མཆོག་ངོ་མཚར་གླང་པོ་ཆེ།།
རྩེ་དགའི་མཆོག་གྱུར་བཙུན་མོ་དང་།།
སྣང་བྱེད་ཡོ་བྱད་མཆོག་ནོར་བུ།།
ལོངས་སྤྱོད་མཆོག་ལྡན་ཁྱིམ་བདག་དང་།།
དཔའ་མཛངས་བདེ་བྱེད་བློན་པོ་མཆོག །
ཤུལ་ལམ་བདེར་བགྲོད་རྟ་མཆོག་སྟེ།།
རིན་ཆེན་སྣ་བདུན་དག་དང་ལྡན།།
ས་རྣམས་མཐའ་དག་ཀུན་ནས་སུ།།
རང་གི་རིས་སུ་ཕབ་འགྱུར་ཏེ།།
ཇི་ལྟར་ཞེ་ན་ཕྱིར་རྒོལ་བས།།
གནོད་མེད་སྡོ་བ་མེད་པར་ནི།།
ནན་གྱིས་བགྱི་བས་འཚེ་བ་མེད།།
མཚོན་གྱིས་འཚེ་དང་ཆད་པ་ཡིས།།
མནར་བ་དག་ནི་མེད་བཞིན་དུ།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མི་རིགས་གསུམ་སྤང་ཆོས་མཐུན་གྱིས།།
ཕྱོགས་སུ་མ་ལྷུང་སྙོམས་པས་སོ།།
གང་ཞིག་གླིང་བཞིར་གནས་པ་ཡི།།
རྒྱལ་པོ་རྒྱལ་ཕྲན་ཇི་སྙེད་པས།།
འཁོར་ལོས་སྒྱུར་བའི་རྒྱལ་པོ་དེར།།
བདག་གནས་འབྱོར་བ་དང་ལྡན་པ།།
སྐྱེ་བོའི་ཚོགས་ཀྱིས་གང་བ་འདི། །
བཞེས་ལ་བདག་ཅག་སྐྱོང་མཛོད་དང་།།
བདག་ཅག་ལྷ་ཉིད་ཞབས་འབྲིང་དུ།།
མཆི་བར་འཚལ་ཞེས་འདུད་པར་བྱེད།།
འཁོར་སྒྱུར་དེ་ཡིས་དེ་ཀུན་ལ།།
རང་རང་མངའ་རིས་གཏོགས་པ་རྣམས།།
ཆོས་དང་མཐུན་སྐྱོང་མི་མཐུན་མིན།།
ཆོས་མིན་སྤྱོད་ལ་མ་དགའ་བར།།
འཁོར་ཀུན་སྙོམས་པར་སྐྱོང་གིས་དང་།།
ཁྱོད་ཀྱང་བདག་གི་ཞབས་འབྲིང་དུ།།

ལེགས་བཤད་སྣ་ཚོགས།
འགྱུར་ཞེས་གནང་བ་སྦྱིན་པར་བྱེད།།
དེ་ལས་གཞན་པའི་རྒྱལ་པོ་རྣམས།།
རང་གི་རིགས་ལ་དབང་བའམ།།
བསོད་ནམས་སྟོབས་ཀྱིས་གང་ཐོབ་པའི།།
མངའ་ཡུལ་དེ་ལ་དབང་སྒྱུར་རོ།།
རྒྱལ་པོ་རྣམས་ནི་ཅི་ཞིག་ལ།།
གནས་ནས་སྐྱེ་རྒུ་སྐྱོང་ཞེ་ན།།
འཁོར་ལོས་སྒྱུར་བ་མ་གཏོགས་གཞན།།
བསྟན་བཅོས་ལ་ནི་གནས་ནས་སུ།།
སྐྱེ་རྒུ་སྐྱོང་བར་བྱེད་པ་སྟེ།།
ཅི་ཡི་ཕྱིར་ན་འཇིག་རྟེན་དུ།།
འཁོར་ལོས་སྒྱུར་བ་བྱུང་བའི་ཚེ།།
མི་རིགས་པ་གསུམ་མེད་ཕྱིར་རོ།།
མི་རིགས་གསུམ་ཞེས་གང་ཞེ་ན།།
མི་དགེ་བཅུ་ལ་མངོན་དགའ་བ།།
ཆོས་མིན་གྱི་ནི་ཆགས་པ་ཡིན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རང་གི་འབྱོར་པས་ཆོག་མི་ཤེས།།
མི་རིགས་པ་ཡི་འདོད་ཆེན་ཉིད།།
ལོག་པའི་བསྟན་བཅོས་ལ་བསྟེན་པ།།
ལོག་པའི་ཆོས་ཀྱིས་འཁོར་བ་ཞེས།།
དེ་ལྟར་དེ་གསུམ་སྤྱོད་པ་ཡི།།
སེམས་ཅན་དེ་དུས་མ་མཆིས་པས།།
དེ་ཀུན་འཁོར་ལོས་སྒྱུར་བ་དེའི།།
རང་གི་ཆོས་ཀྱི་ཆེ་བས་ནི།།
རྒྱལ་པོའི་སེམས་དང་བཀའ་ལས་ནི།།
འདའ་བ་སུ་ཡང་མི་འབྱུང་ལ།།
རྒྱལ་པོའི་བྱ་བར་ཚེགས་མེད་པར།།
ཀུན་ཀྱང་མཐུན་པར་གནས་པའི་ཕྱིར།།
བསྟན་བཅོས་དག་ལ་མི་ལྟོས་སོ།།
གང་ཚེ་ཆོས་མིན་ཆགས་པ་སོགས།།
སེམས་ཅན་རྣམས་ལ་ལྡན་པའི་ཚེ།།
རྒྱལ་པོ་རྣམས་ཀྱི་སེམས་ལ་ནི།།
བཞག་ཅིང་ཕན་པར་བྱ་བའི་སླད།།

ལེགས་བཤད་སྣ་ཚོགས།
ཐུགས་བརྩེ་མཁྱེན་པར་ལྡན་པ་ཡི།།
དྲང་སྲོང་ཆེན་པོ་རྣམས་ཀྱིས་ནི།།
ལུགས་དང་ལུགས་མིན་ཤེས་པའི་ཕྱིར།།
རྒྱལ་པོའི་ལུགས་ཀྱི་བསྟན་བཅོས་བྱེད།།
སྐྱེ་རྒུ་སྐྱོང་བར་བྱེད་པ་ཡི།།
བསྟན་བཅོས་དེ་ཡང་གང་ཞེ་ན།།
མི་རིགས་པ་ཡི་ཆགས་པ་དང་།།
སྡང་དང་རྨོངས་པའི་གཉེན་པོ་རུ།།
མ་ཆགས་མ་སྡང་རྨོངས་མེད་དེ།།
གཉེན་པོ་གསུམ་གྱི་རང་བཞིན་དང་།།
རིབ་དབྱེ་ཕན་ཡོན་གསུམ་དུ་སྟོན།།
གཉེན་པོ་གསུམ་གྱི་ཀུན་སློང་ནི།།
བག་ཡོད་པ་དང་སྙིང་རྗེ་ཡིན།།
བག་ཡོད་ཅེས་པ་གང་ཞེ་ན།།
མི་དབང་དེས་ནི་འདི་སྙམ་དུ།།
ལོངས་སྤྱོད་མི་རྟག་སྤྲིན་ལྟར་གཡོ།།
བདག་ཀྱང་འཆི་བར་འགྱུར་སྙམ་དུ།།
76

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དྲན་པ་ཉེ་བར་བཞག་ནས་སུ།།
འདོད་པའི་ཉེས་དམིགས་ཤེས་བྱེད་ཅིང༌།།
ངེས་འབྱུང་བཙལ་བའི་ཚུལ་གྱིས་ནི།།
ལོངས་སྤྱོད་དག་ལ་སྤྱོད་བྱེད་ཅིང་།།
དབང་ཕྱུག་དམ་པས་དབང་བགྱིད་དོ།།
སྙིང་རྗེའི་སེམས་སུ་བྱ་བ་ནི།།
མ་ཐོབ་ལོངས་སྤྱོད་ཀྱིས་མི་འཚོ།།
ཐོབ་ལའང་དུས་མིན་གྱིས་མི་འཚོ།།
དུས་ལ་བབ་པར་གྱུར་ཀྱང་ནི། །
དབུལ་ལ་གནོད་པས་མི་འཚོ་ཞིང་།།
མུ་གེས་འཚེ་ན་གཞན་སྐྱོབ་བྱེད།།
ཆོམ་རྐུན་གྱིས་ནི་འཕྲོག་པ་དགག །
ཕན་ཚུན་གནོད་ཚེ་ཕན་གདགས་ཤིང་།།
དབུལ་དང་མགོན་མེད་རྣམས་ལ་སྦྱིན།།
མི་སྲུན་པ་ལ་ཡང་དག་པའི།།
ཆད་པས་གཅོད་པར་བྱེད་པ་དེས།།

ལེགས་བཤད་སྣ་ཚོགས། ་
སྐྱེ་རྒུ་སྐྱོང་བར་བྱ་བའོ།།
མི་སྲུན་པ་ལ་ཆད་པ་ཡིས།།
ཇི་ལྟར་གཅོད་པར་བྱ་ཞེ་ན།།
ཡང་དག་དུས་བབ་དོན་ལྡན་དང་།།
འཇལ་ཞིང་བྱམས་པ་ལྔ་ལྡན་པའི།།
མི་ཡི་བདག་པོས་ཆད་པ་གཅོད།།
དང་པོ་ཕ་རོལ་གཡོན་ལ་གནས།།
ཆད་པའི་འོས་སུ་གྱུར་པ་སྟེ།།
ཉེས་མེད་ཆད་པས་བཅད་གྱུར་ན།།
ཤིན་ཏུ་ཕྱིན་ཅི་ལོག་ཏུ་འགྱུར།།
གཉིས་པ་ཆད་པ་གཅོད་པ་ཡི།།
མཐུ་མཆིས་གྱུར་ན་ཉེས་པ་དང་།།
བསྟུན་ཏེ་ཇི་ལྟར་འོས་པར་སྦྱར།།
བཟློག་ན་དུས་སུ་མ་བབ་འགྱུར།།
གསུམ་པ་ཇི་ལྟར་ཁས་བླངས་པའི།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དོན་ལ་གནས་པར་བྱ་བ་ལས།།
གང་བྱུང་བྱས་ན་ཁྲིམས་ཀྱི་ལུགས།།
འདས་ནས་དོན་དང་མི་ལྡན་འགྱུར།།
བཞི་པ་སྐྱོན་བརྗོད་ཙམ་གྱིས་ནི།།
མི་འགྲུབ་ཆད་པས་གཅད་འོས་ནའང་།།
བསད་དང་དབང་པོ་འབྱིན་པ་དང༌།།
ཡན་ལག་ཉིང་ལག་གཏུབ་མི་བྱ། །
སྙིང་རྗེས་བཅིངས་དང་བཙོན་འཇུག་དང་།།
བརྡེག་དང་བསྡིག་དང་གནོད་སྤྱོད་དང༌།།
གནས་ནས་དབྱུང་དང་ནོར་འཕྲོག་སོགས།།
ཇི་ལྟར་འཚམས་པར་སྦྱར་བར་བྱ།།
དེ་ལས་འདས་པར་བརླང་བྱས་ན།།
ཧ་ཅང་བརླང་པ་ཆེ་འགྱུར་ཏེ།
རྒྱལ་པོ་སྐྱེ་རྒུ་སྐྱོང་ཡིན་པས། །
མི་སྲུན་བཀུམ་པར་བྱས་གྱུར་ན།།

ལེགས་བཤད་སྣ་ཚོགས།
ཁོང་ཁྲོའི་སེམས་ཀྱིས་དུས་བྱས་ནས།།
ངན་སོང་དག་ཏུ་ཕལ་ཆེར་འགྲོ།།
ཡུན་རིང་སྐྱེ་བ་རྣམས་སུ་ཡང་། །
ཤ་འཁོན་རྗེས་སུ་འབྲེལ་བར་འགྱུར།།
དབང་པོ་ཡན་ལག་བྲལ་གྱུར་ན།།
ཕྱིར་ཞིང་བཅོས་སུ་མི་རུང་ལ།།
དེ་ལས་གཞན་པ་བཅིང་བརྡེག་སོགས།།
བཅོས་སུ་རུང་ཕྱིར་བྱ་བར་བཤད།།
གལ་ཏེ་མི་སྲུན་དག་ལ་ཡང༌།།
སྙིང་རྗེའི་སེམས་ཀྱིས་མ་བསྲུང་ན།།
སྐྱེ་རྒུ་སྐྱོང་བའི་བྱ་བ་ནི།།
རྒྱལ་པོས་རྫོགས་པར་མ་བྱས་སོ།།
ལྔ་པ་ཇི་ལྟར་མི་སྲུན་ལ།།
སྙིང་རྗེས་བརླང་བར་བྱ་ཞེ་ན།།
དཔེར་ན་བུ་ནི་མི་སྲུན་པར།།
ཉེས་པ་བཟློག་སླད་པ་ཡིས་ནི།།
S()

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གསོད་པར་བྱེད་པ་མ་ཡིན་པའི།།
རྡེག་དང་སྡིགས་སོགས་བྱེད་པ་བཞིན།།
གནོད་སེམས་མེད་པའི་གདུལ་ཐབས་ལ།།
ཉེས་པ་ཡོད་པ་མ་ཡིན་ནོ།།
དེ་ལས་ཆད་པས་གཅད་འོས་པའི།།
མི་སྲུན་པ་ནི་རྣམ་ལྔ་སྟེ། །
རྒྱལ་པོ་ལ་ནི་གནོད་པ་དང༌།།
ཕན་ཚུན་གཅིག་གིས་གཅིག་ལ་གནོད།།
རྒྱལ་པོའི་བཀའ་ལ་མི་ཉན་དང༌།།
ལོག་པར་འཚོ་བས་འཚོ་བ་དང་།།
ལོག་པར་ཞུགས་པར་གྱུར་རྣམས་ཏེ།།
འཇིག་རྟེན་མི་བདེ་འཕེལ་བྱེད་པའོ།།
དང་པོ་རྒྱལ་པོའི་སྲོག་དང་ནི།།
བཙུན་མོ་ནོར་སོགས་བརླག་བྱེད་དང༌།།
ཕྱར་ཀ་གཏོང་དང་གསང་མི་ཐུབ།།
ལ་སོགས་གནོད་པར་བྱེད་པ་རྣམས།།
817

ལེགས་བཤད་སྣ་ཚོགས།
ཉེས་དང་བསྟུན་ལ་སྨད་ནས་སུ།།
སྐྱོན་བརྗོད་པ་དང་ནོར་འཕྲོག་དང་།།
བཅིང་དང་བསྐྲད་པ་ལ་སོགས་པས།།
ཕྱིན་ཆད་གནོད་པ་མེད་པར་བྱ།།
ཕན་ཚུན་གཅིག་ལ་གཅིག་གནོད་པ།།
སྤྱི་དང་བསྡིག་དང་གནོད་པ་དང་།།
བརྡེག་དང་བཙོན་དུ་བཟུང་སོགས་ཀྱི།།
ཆད་པས་ལས་དེ་འགོག་པར་བྱ།།
རང་གི་མངའ་ཡུལ་གནས་ན་ཡང་།།
རྒྱལ་པོའི་བཀའ་ལ་མི་ཉན་རྣམས།།
ཟིལ་གྱིས་མནན་ནས་དབང་བསྒྱུར་ལ།།
རང་རང་སྡེ་རིས་ལས་མི་བསྐྱོད།།
རང་གི་རིས་ནས་མ་བསྐྱོད་པས།།
རྒྱལ་པོར་དྲིན་དུ་གཟོ་སེམས་སྐྱེ།།
འཇིགས་པས་བཀའ་ཉན་ཀུན་གྱིས་འདུད།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གྲགས་པར་འགྱུར་ཞིང་བསོད་ནམས་ཐོབ།།
བྱ་བཤན་པ་སྨད་འཚོང་སོགས།།
སྡོམ་མིན་སྡིག་རྒྱུན་འཛིན་པ་ཡིས།།
ལོག་པས་འཚོ་བར་གྱུར་རྣམས་ལ།།
ཕྱིན་ཆད་འདི་འདྲ་མ་བྱེད་ཅིག །
བྱས་ན་ཆད་པ་འདི་ལྟ་བུ།།
གཅོད་པར་འགྱུར་ཞེས་འཇིགས་པ་དག །
བསྟན་པས་བསྡིགས་ཏེ་དགག་པར་བྱ།།
ཚུལ་མིན་ལྟ་བ་འཛིན་པ་དང༌།།
ཚུལ་ཁྲིམས་འཚོ་བ་ཉམས་ལྟ་བུ།།
ལོག་པར་ཞུགས་པ་གང་ཡིན་རྣམས།།
ཐབས་ཀྱིས་གཉེན་པོའི་ཕྱོགས་ལ་གཞུག །
གལ་ཏེ་ལྟ་བ་ཚུལ་ཁྲིམས་དང་།།
ཆོ་ག་འཚོ་བ་ཉམས་པ་གང་།།
དགེ་འདུན་མཐུན་པས་སྦྱངས་བྱས་ཏེ།
བསྐྲད་པར་བགྱིས་སམ་རང་རང་གི །
ཁས་བླང་ན་ཡང་དེ་བཞིན་དུ།།

ལེགས་བཤད་སྣ་ཚོགས།
བསྐྲད་པར་ནུས་པར་མ་གྱུར་ན།།
རྒྱལ་པོས་ལེགས་པར་བརྟགས་ནས་སུ།།
བཙུན་པའི་ཕྱོགས་ཀྱི་གྲོགས་བྱའོ།།
གལ་ཏེ་དགེ་འདུན་ཕྱོགས་གཉིས་པོ།།
རྩོད་པས་ཁྲིམས་སོགས་ཉམས་གྱུར་ན།།
རྒྱལ་པོ་རང་ཉིད་ཆོས་ལ་ནི།།
ཡང་དག་མཁས་ན་དེ་ཉིད་དམ།།
ཡང་ན་ཡུལ་དེར་གནས་པ་ཡི།།
དགེ་སྦྱོང་དང་ནི་བྲམ་ཟེ་གང༌།།
ཆོས་མཁས་ཡ་རབས་སུ་གཏོགས་པ།།
བསྡུས་ནས་རྩོད་པ་དེ་སྦྱང་བྱ།།
དེ་ཚེ་གང་ཞིག་རིགས་པ་དེའི།།
ཕྱོགས་ཀྱི་གྲོགས་ནི་ལེགས་བགྱིས་ཏེ།།
བསྡིག་དང་བསྐྱེད་སོགས་གང་འོས་པས།།
གཅིག་ཤོས་ལོག་ཞུགས་དེ་བཟློག་བྱ།།
ཆོས་ལྡན་རྒྱལ་པོའི་ཡུལ་ཁམས་ན།།
84

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཕ་མ་རྒས་ཚེ་མི་བཀུར་ཞིང་།།
དེ་བཞིན་གཉེན་དང་བྲན་སོགས་ལ།།
འོས་པའི་ཟས་ནོར་མི་སྟེར་བར།།
ལས་ལ་བཀོལ་ཏེ་ངལ་འཇུག་པ།།
འདི་དག་མི་སྲུན་ལྔ་པོ་དེ།། །
གང་གི་ཁོངས་སུ་གཏོགས་ཤེ་ན།།
རང་ལ་ཕན་འདོགས་པ་དེ་ལ།།
སྦྱིན་པར་འོས་པ་མི་སྟེར་བར།།
རང་གིས་སྤྱོད་པར་བྱེད་པ་ནི།།
ལོག་འཚོ་ཆེན་པོ་ཡིན་པས་ན།།
ལོག་པར་འཚོ་བའི་མི་སྲུན་པའོ།།
སློང་བའི་དགེ་སྦྱོང་བྲམ་ཟེ་ལ།།
མི་སྙན་རྗོད་པར་བྱེད་པ་དང་།།
མགྲོན་དུ་བོས་ནས་ཟན་གཅོད་དང་།།
ཆོས་འགལ་ཟས་སྟོབ་བརྡེག་པ་སོགས།།
བྱེད་པ་རིམ་གྲོ་བགྱི་འོས་ལ།།
མི་བགྱི་ལོག་ཞུགས་ཆེན་པོ་སྟེ།།
དེ་ཕྱིར་དེ་དང་དེ་འདྲ་རྣམས།།

ལེགས་བཤད་སྣ་ཚོགས།
ལོག་ཞུགས་མི་སྲུན་ཁོངས་སུ་འདུ།།
དེས་མཚོན་འོས་མིན་འཚོ་རྣམས་དང༌།།
རིགས་མིན་ངན་པའི་ལམ་ཞུགས་དག །
མི་སྲུན་ཕྱི་མ་གཉིས་དག་ཏུ།།
འདུ་བར་ཡོངས་སུ་ཤེས་པར་བྱ།།
ཡུལ་ཁམས་གང་ན་དེ་ལྟ་བུའི།།
ལོག་ཞུགས་མང་བར་གྱུར་པ་དེར།།
ལྷ་རྣམས་དུས་སུ་ཆར་མི་འབེབས།།
མུ་གེའི་དགོན་པ་ཉམ་ངར་འགྱུར།།
མི་མ་ཡིན་པ་རྣམས་ཀྱིས་ནི།།
རིམས་སོགས་གནོད་པ་སྣ་ཚོགས་གཏོང་།།
ཚེ་དང་ལོངས་སྤྱོད་ནད་མེད་འགྲིབ།།
དེ་ཕྱིར་དེ་བཀག་ཡུལ་དེ་དགེ །
གལ་ཏེ་རྒྱལ་པོ་མི་སྲུན་པར།།
གྱུར་ན་དེ་ལ་སུ་ཞིག་གིས།།
ཆད་པས་གཅད་པར་འགྱུར་ཞེ་ན།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྒྱལ་པོ་རང་གིས་རང་ཚར་གཅོད།།
ཇི་ལྟར་ཞེ་ན་རང་ཉིད་ལ།།
བག་མེད་སྙིང་རྗེ་མེད་གྱུར་ན།།
རང་གི་ཤེས་རབ་ཀྱིས་བརྟགས་ནས།།
མི་སྙན་ངན་སོང་འཇིགས་པ་བསམ།།
ཆོས་ལྡན་རྒྱལ་པོས་དུས་དུས་སུ།།
རང་གི་ཡུལ་ན་མཆིས་པ་ཡི།།
ཡ་རབས་དམ་པར་བརྩི་བ་གང་།།
དགེ་སྦྱོང་བྲམ་ཟེ་མཁས་གསལ་བ།།
རིག་པ་དང་ནི་ལྡན་པ་ལ།།
དགེ་བ་གང་དང་མི་དགེ་གང་།།
ཅི་ཞིག་བྱས་ན་ལེགས་པ་དང་།།
ཅི་ཞིག་བྱས་ན་སྡིག་འགྱུར་ཞེས།།
འདྲི་ཞིང་ཆོས་སྟོན་སྐབས་དབྱེ་བྱ།།
དེ་དག་གིས་ཀྱང་རྒྱལ་པོ་ལ།།
གནའ་བོའི་ཚུལ་བཟང་བསྟན་པར་བྱ།།
87

ལེགས་བཤད་སྣ་ཚོགས།
སྐབས་ཕྱེ་གྱུར་ནས་རྒྱལ་པོ་དེའི།།
སྐྱོན་རྣམས་འཇམ་པོའི་ཚིག་གིས་བརྗོད།།
དེ་ལྟར་ཕྱི་ཡི་བཤེས་གཉེན་དང་།།
ནང་གི་རང་གི་ཤེས་སྟོབས་ཀྱིས།།
བདག་ཉིད་མི་སྲུན་ཚར་བཅད་འགྱུར།།
སྣོད་ཀྱི་འཇིག་རྟེན་སྐྱེ་རྒུ་གང༌།།
ཆོས་ལྡན་རྒྱལ་པོས་སྲུང་ཚུལ་ནི།།
མི་བསྲེག་མི་གཞིག་ལ་སོགས་པས།།
ཇི་ལྟར་གནས་བཞིན་བསྲུང་བར་བྱ།།
འདི་ལྟར་ཁྲོ་བའི་གནས་དག་ལ།།
རྒྱལ་པོ་ཁྲོས་པར་གྱུར་ན་ཡང་།།
གྲོང་དང་གྲོང་ཁྱེར་བསྲེག་པ་དང་།།
རྫིང་འདྲལ་གནས་བཤིག་བཟའ་ཤིང་གཅོད།།
ལོ་ཏོག་གཞོམ་དང་རྟེན་བཤིག་དང་།།
གང་ཡང་ས་ཕྱོགས་ལེགས་བསྟར་དང་།།
ལེགས་སྒྲུབ་ལེགས་བྲིས་ཉམས་དགའ་བ།།
88

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དེ་དག་གཞིག་པར་མི་རིགས་ཏེ།
དངོས་པོ་དེ་རྣམས་ཁྲོ་ཡུལ་ལས།།
འགྲོ་གཞན་ཐུན་མོང་འཚོ་བར་འགྱུར།།
དེ་རྣམས་ཉེས་པ་མ་བགྱིས་ཤིང་།།
གཞན་ཡང་ཁྱིམ་སོགས་དེ་དག་ལ།།
གནས་པའི་ལྷ་དང་དུད་འགྲོའི་ཚོགས།།
ཉེས་མེད་གྱུར་པ་དུ་མ་ཞིག །
མི་དགར་བྱེད་ཅིང་ཕུང་བྱེད་པས།།
དེ་དག་ཆུད་ནི་མ་གཟན་ན།།
སྣོད་ཀྱི་འཇིག་རྟེན་གྱིས་ཟིན་པའི།།
སྐྱེ་རྒུ་སྐྱོང་བར་བྱེད་པ་སྟེ།།
དེ་ལྟར་བསྐྱངས་པས་སེམས་ཅན་ལ།།
ཕན་པ་ལེགས་པར་བགྱིས་པར་འགྱུར།།
རྒྱལ་པོའི་ཁམས་ན་གནས་པ་ཡི།།
ལྷ་རྣམས་ཇི་ལྟར་བསྐྱང་བྱ་ན།།
ས་ཕྱོགས་ཉམས་པར་མི་བྱ་ཞིང་།།
གཏོར་མ་སོགས་སྦྱིན་དེ་ལྟར་ན།།

ལེགས་བཤད་སྣ་ཚོགས།
སྐྱེ་རྒུ་ཀུན་ཀྱང་བསྐྱང་འགྱུར་ལ།།
མི་སྲུན་པ་ཀུན་ཚར་བཅད་འགྱུར།།
ཁ་ན་མ་ཐོ་མ་མཆིས་དང་།།
ཕྱི་མར་བསོད་ནམས་འཕེལ་བར་འགྱུར།།
སོ་སོའི་ལག་མཐུས་བསྒྲུབ་ཕྱིར་དང་།།
རྒྱལ་པོས་ཚུལ་བཞིན་བསྐྱང་བའི་ཕྱིར།།
རྒྱལ་ཁམས་དེ་ཡི་བདོག་པ་རྣམས།།
དེ་དང་རྒྱལ་པོ་ཁོ་ནའི་མིན།།
ཡོད་བཞིན་འོས་པའི་དཔྱ་དག་ནི།།
རྒྱལ་པོ་ལ་ནི་མ་ཕུལ་ན།།
དེ་ཉིད་མ་བྱིན་ལེན་མིན་ཡང་།།
སེར་སྣའི་ཁ་ན་མ་ཐོར་འགྱུར།།
ནོར་ཡོད་པ་ལས་འོས་པའི་དཔྱ།།
མ་བྱིན་ནན་གྱིས་བླང་གྱུར་ཀྱང༌།།
གླ་རྔན་བསྒྲུབ་པའི་དཔེ་བཞིན་དུ།།
g0

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
རྒྱལ་པོས་མ་བྱིན་བླང་མི་འགྱུར།།
དབུལ་ལ་ནན་གྱིས་བླང་གྱུར་ལ།།
སྡིག་པ་ཡོད་མེད་གཉིས་སུ་དབྱེ།།
བྱ །
རྒྱན་པོ་སྨད་འཚོང་ལ་སོགས་པས།།
ཚུལ་མིན་ལོངས་སྤྱོད་ཆུད་ཟ་བ།།
དགག་ཕྱིར་བླང་ན་གཉིས་དོན་བྱས།།
དེ་ལ་སྡིག་པ་མེད་པར་བཤད།།
གང་གི་ལོངས་སྤྱོད་མེས་ཚིག་སོགས།།
ཆུད་ཟར་གྱུར་ཚེ་དཔྱ་ཡང་བྱ། །
མ་བྱས་ཐབས་བྲལ་སེམས་ཅན་དེ།།
མ་བསྐྱངས་པས་ན་སྡིག་པར་འགྱུར།།
བག་ཡོད་སྙིང་རྗེ་ལྡན་པ་ཡི།།
རྒྱལ་པོ་དེ་ནི་ཡན་ལག་དུས།།
རྣམ་ཀུན་ཡོངས་སུ་རྫོགས་པ་ཡི།།
ཆོས་རྒྱལ་ཆོས་ལྡན་འགྱུར་ཞེ་ན།།
སྒོགནམ་གྱིས་བསྐོས་པ་ཕུན་སུམ་ཚོགས།།

ལེགས་བཤད་སྣ་ཚོགས།
འཁོར་སྲུན་པ་དང་ཤེས་རབ་མཆོག །
བརྩོན་ལྡན་ཆོས་ལ་གུས་དང་མཁས།།
ངེས་པ་འཇིག་རྟེན་ཀུན་སྤྱོད་རིགས།།
མི་བདེ་བཟོད་པར་གྱུར་པ་དང་།།
ཆོས་ལ་ཕྱིན་ཅི་མ་ལོག་འཛིན།།
ཡན་ལག་རྣམ་པ་འདི་བཅུ་ཡིས།།
ཆོས་ལྡན་ཆོས་རྒྱལ་ཡོངས་རྫོགས་འགྱུར།།
བསོད་ནམས་སྟོབས་ཀྱིས་བློན་སོགས་དང་།།
ཡུལ་གྱི་མི་རྣམས་ནད་མེད་ཅིང་།།
གནོད་ཆུང་བདེ་འབྱོར་ལྡན་གྱུར་ལ།།
གནམ་བརྐོས་ཕུན་སུམ་ཚོགས་ཞེས་བྱ།།
འཁོར་བཟང་དག་དང་ལྡན་པ་ཡི།།
རྒྱལ་པོ་ཚེགས་མེད་བདེ་བར་གནས།།
རྒྱལ་པོའི་ཚུལ་ལས་མི་ཉམས་པ།།
འཁོར་རུང་བ་ཞེས་ལེགས་པར་བརྗོད།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
སྐྱེ་རྒུ་ཆོས་ཀྱིས་སྐྱོང་ཚུལ་ལ།།
ཐབས་མཁས་བྱ་བ་ཅི་ཡང་ཤེས།།
གཞན་གྱི་དྲིང་ལ་མི་འཇོག་པ།།
ཤེས་རབ་ཕུན་ཚོགས་རྒྱལ་པོ་ཡིན།།
རང་གི་བགྱི་བ་གང་ཡིན་ལ།།
ཚུལ་བཞིན་བརྩོན་ལྡན་རྒྱལ་པོ་ནི།།
དགྲ་ཡིས་མི་ཚུགས་དགའ་བར་གནས།།
མཛོད་རྣམས་འཕེལ་ཞིང་ཕུན་སུམ་ཚོགས།།
ཆོས་ལ་གུས་པའི་རྒྱལ་པོ་ནི།།
བསོད་ནམས་བགྱི་བ་མི་གཏོང་ལ།།
མི་སྲུན་པ་རྣམས་ཚར་གཅོད་པས།།
ཆོས་བཞིན་བྱེད་པ་ཉིད་ཡིན་ནོ།།
སྒྲིམ་པར་མཁས་པའི་རྒྱལ་པོ་ནི།།
ལས་མཐའ་རིང་བས་མ་ཉམས་པར།།
དུས་དང་དུས་སུ་ལེགས་བརྩམས་པས།།

ལེགས་བཤད་སྣ་ཚོགས།
བསམ་པ་མྱུར་དུ་རྫོགས་པའོ།།
རྒྱུད་འཇམ་དེས་པར་གྱུར་པ་ཡི།།
རྒྱལ་པོ་གང་ན་གནས་པ་དེ།།
ཡུལ་མི་ཀུན་གྱིས་ཡིད་རྟོན་རུང་།།
མཐའ་དག་སྐྱེ་བོ་འདུ་བར་འགྱུར།།
འཇིག་རྟེན་ཀུན་སྤྱོད་རིག་སྤྱོད་ཅེས།།
རུང་དང་རུང་མིན་བྱེ་བྲག་ཤེས།།
ལོངས་སྤྱོད་འདུ་བའི་སྒོ་དག་ཀྱང་།།
ཆད་པར་མི་བགྱིད་གང་ཡིན་པའོ།།
མི་བདེ་བཟོད་པའི་རྒྱལ་པོ་ནི།།
རྒྱལ་པོའི་བགྱི་བ་མཐའ་དག་གང་།།
ཡོངས་སུ་རྫོགས་པར་སྒྲུབ་ནུས་ཤིང་།།
སྡུག་བསྔལ་གྱིས་ནི་མི་འཇིགས་པའོ།།
གོ་འཕང་ཁྱད་པར་དུ་འགྲོ་བའི།།
ལམ་ལ་རང་ཉིད་གནས་བྱེད་ཅིང་།།
94

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དགེ་བའི་བཤེས་དང་མ་བྲལ་བ།།
ཕྱིན་ཅི་མ་ལོག་ཆོས་འཛིན་པའོ།།
གལ་ཏེ་ཡོངས་རྫོགས་ཆོས་ལྡན་པའི།།
རྒྱལ་པོ་དེ་ཡི་ཡུལ་དུ་ནི།།
འཐབ་མོའི་གཡུལ་ནི་བྱུང་གྱུར་ཚེ།།
ཇི་ལྟར་ནན་ཏན་བྱ་ཞེ་ན།།
ཐོག་མ་བར་དང་ཐ་མ་ཡི།།
དུས་གསུམ་ཐབས་མཁས་གསུམ་ལྡན་པས།།
ཆོས་ལས་ཉམས་པར་མི་འགྱུར་བར།།
དེ་ལྟར་ཡུལ་ཁམས་བསྲུང་བར་བྱ།།
ཐབས་མཁས་རྣམ་གསུམ་གང་ཞེ་ན།།
ཐོག་མར་རང་ངམ་བློན་སོགས་ཀྱི།།
མཛའ་བས་འདུམ་པར་འགྱུར་བའམ།།
ཕན་གདགས་པའམ་བསྡིག་ལ་སོགས།།
སྣ་ཚོགས་ཐབས་ལ་མཁས་པ་ཡིས།།
འཐབ་མི་དགོས་པར་ཞི་བར་བྱ།།

ལེགས་བཤད་སྣ་ཚོགས།
དེས་ཀྱང་ཞི་བར་མ་ནུས་པའི།།
བར་གྱིས་དུས་ལ་ཆོས་ལྡན་གྱི།།
རྒྱལ་པོས་སེམས་གསུམ་བཞག་བྱས་ཏེ།།
བཟློག་མེད་རྒོལ་བར་འཐབ་མོ་བྱ།།
དང་པོ་ཆོས་ལྡན་རྒྱལ་པོ་ངས།།
སྐྱེ་རྒུ་ཕུང་བྱས་མི་འགྱུར་གྲང་།།
ཕུང་ལས་མ་བཟློག་མེད་དམ་ཞེས།།
སྐྱེ་རྒུ་བསྐྱང་བར་སེམས་བཞག་བྱ།།
གཉིས་པ་ཕས་རྒོལ་དགྲ་རྣམས་ལས།།
རྒྱལ་བའི་ཚུལ་ལ་སེམས་བཞག་གོ །
གསུམ་པ་སྐྱེ་བོ་རྣམས་ཀྱི་ནི།།
སྲོག་བཟུང་བ་ལ་སེམས་བཞག་སྟེ།།
རང་གི་དཔུང་ཚོགས་བཞི་ལ་ནི།།
གཡུལ་བཤམ་པར་ནི་བཀའ་སྩལ་བྱ།།
ཐ་མར་རང་གི་དཔུང་ཚོགས་ཀྱི།།
དཔའ་བོ་ཐ་མའི་ཚོགས་རྣམས་ནི།།
96

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དང་པོར་སྔོན་དུ་བཤམ་བྱ་སྟེ།།
འབྲིང་རྣམས་དེ་ཡི་རྒྱབ་ཏུ་བཤམ།།
རྟ་པའི་ཚོགས་ནི་དེ་གཉིས་ཀའི།།
རྒྱབ་ནས་འགྱེད་པར་བྱ་བའོ།།
དཔའ་བོ་རབ་ཀྱི་ཚོགས་རྣམས་དང༌།།
རྒྱལ་པོ་ལྷན་ཅིག་དཔུང་དེ་ཡི། །
རྒྱབ་ཏུ་བསྡད་པས་བག་དྲོ་ཞིང༌།།
རྐང་ཐང་རྣམས་ཀྱང་བསྲུང་འགྱུར་ལ།།
དམག་རྣམས་བདེ་བར་བརྒལ་བར་འགྱུར།།
དེ་ལྟར་ཐབས་མཁས་གཡུལ་བཤམས་ན།།
དཔུང་རྣམས་རྒྱལ་པོར་འཇིགས་པ་དང་།།
དྲིན་དྲན་བྱས་པ་གཟོ་སེམས་ཀྱིས།།
སྤྱན་མི་མཉེས་པ་བསྒྲུབ་མི་ནུས།།
རྒྱབ་ན་དཔུང་གི་བརྗིད་ལྡན་པས།།
དཔུང་དེས་ཕ་རོལ་རྒོལ་བ་ལ།།
ཅི་ནུས་རྒོལ་ཞིང་སླར་མི་ལྡོག །

ལེགས་བཤད་སྣ་ཚོགས།
ཚུལ་ལྡན་དྲང་ཞིང་ཐབས་མཁས་པར།།
ལྷ་རྣམས་གྲོགས་བྱེད་གཡུལ་ལས་རྒྱལ།།
དེ་ལྟར་ཐབས་ལ་མཁས་པ་ཡིས།།
ལེགས་པར་གཡུལ་བཤམས་རྒྱལ་པོ་དེས།།
གཞན་སྡེ་བཀུམ་མམ་རྨ་བྱུང་ཡང༌།།
ཁ་ན་མ་ཐོ་ཆུང་འགྱུར་ལ།།
རྣམ་སྨིན་མྱོང་བའི་ངེས་པའང་མེད།།
ཅི་ཕྱིར་ཞེ་ན་འདི་ལྟར་དེས།།
ཡོངས་སུ་མི་གཏོང་སྙིང་རྗེ་ཡིས།།
ལས་དེ་མངོན་འདུ་བགྱིས་པས་སོ།།
གང་དེས་སྐྱེ་རྒུ་ཡོངས་བསྐྱང་དང་།།
བུ་དང་ཆུང་མ་རིགས་དོན་ཏུ།།
བདག་དང་ལོངས་སྤྱོད་ཡོངས་བཏང་སྟེ།།
ལས་དེ་བགྱིས་ཕྱིར་གཞི་དེ་ལས།།
བསོད་ནམས་ཚད་མ་མཆིས་པར་འཕེལ།།
ཆོས་ལྡན་ཡུལ་དེར་དབང་མེད་པར།།
འཐབ་མོའི་གཡུལ་ནི་གནས་པ་ལ།།
o8

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
ཆོས་ལྡན་རྒྱལ་པོས་དེ་ལྟར་བྱ།།
ཆོས་ཀྱི་རྒྱལ་པོ་འདུ་ཤེས་དུས།།
རྟག་ཏུ་ཇི་ལྟར་གནས་ཤེ་ན།།
འདི་ནི་རྣམ་པ་བརྒྱད་ཀྱིས་ཏེ།།
དང་པོ་སྐྱེ་རྒུའི་རིས་གཏོགས་པའི།།
འགྲོ་ཀུན་བུ་ཡི་འདུ་ཤེས་བྱ།།
ཕ་ཡིས་བུ་ནི་བཅོས་པ་ལྟར།།
མི་སྲུན་རྣམས་ནི་ཚར་གཅོད་ཀྱང་།།
སྙིང་རྗེ་མི་གཏོང་དང་པོའོ།།
མི་སྲུན་རྣམས་ལ་ནད་པ་ཡི།།
འདུ་ཤེས་ཉེ་བར་བཞག་ནས་སུ།།
གནོད་ལ་མི་ཁྲོ་དེ་ཡི་སྐྱོན།།
བསལ་སླད་འཇུག་པ་གཉིས་པའོ།།
སྡུག་བསྔལ་ཅན་གྱི་སེམས་ཅན་ལ།།
སྙིང་རྗེའི་འདུ་ཤེས་བསྐྱེད་ནས་སུ།།

ལེགས་བཤད་སྣ་ཚོགས།
གནོད་པ་སྤོང་ཞིང་ཕན་པའི་ལས།།
ཅི་ནུས་སྒྲུབ་པ་གསུམ་པའོ།།
བདེ་འབྱོར་ལྡན་པའི་སེམས་ཅན་ལ།།
དགའ་བའི་འདུ་ཤེས་བྱ་བ་ནི།།
བརྣབ་སེམས་ཕྲག་དོག་ཡོང་མེད་པར།།
རྗེས་སུ་ཡི་རང་བྱ་བ་བཞི།།
དགྲ་རྣམས་བདག་ལ་གནོད་བྱེད་ཀྱང་།།
དེ་ལ་དབང་མེད་ཁྲོ་བ་སོགས།།
ཉེས་རྒྱུས་ཉེས་པར་འདུ་ཤེས་ནས།།
རྒྱུ་སྤང་མཛའ་བར་བྱེད་པ་ལྔ།།
མཛའ་བཤེས་རྗེས་བསྲུང་འདུ་ཤེས་ནི།།
སྔོན་ཆད་ཇི་ལྟར་མཛའ་རྣམས་ལ།།
རྗེས་བརྩེས་མཛའ་བ་བརྟན་བྱ་ཞིང་།།
ཀུན་ལའང་མཛའ་བར་བྱ་བ་དྲུག །
11)(）

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ལོངས་སྤྱོད་དག་ལ་སྨན་ལྟ་བུའི།།
འདུ་ཤེས་ཉེ་བར་བཞག་བྱ་སྟེ།
འདོད་པ་ལོག་པར་མི་སྤྱོད་ཅིང༌།།
མ་ཆགས་གང་འོས་སྤྱད་བྱ་བདུན།།
བདག་ལ་བདག་མེད་འདུ་ཤེས་ནི།།
ཆོས་དོན་གཉེར་ཞིང་ཆོས་སྨྲ་བསྟེན།།
ཆོས་ལ་ཆོས་ཀྱི་རྗེས་སུ་ནི། །
ནན་ཏན་འཇུག་པ་བརྒྱད་པ་ཡིན།།
བརྒྱད་པོ་དེ་ཡིས་གནས་པ་ཡི།།
ཆོས་དང་ལྡན་པའི་རྒྱལ་པོ་ལ།།
གཞན་གྱི་སྐྱེས་ཕུལ་བ་ཡིས་ཀྱང་།།
བང་མཛོད་ཡོངས་སུ་འཕེལ་འགྱུར་དེར།།
ཆོས་མིན་རྒྱལ་པོ་གཞན་དག་གིས།།
གཡོ་སྒྱུའི་རྣམ་པ་ཐམས་ཅད་ཀྱིས།།
འབད་དེ་བསྒྲུབས་པར་གྱུར་པས་ཀྱང༌།།
ཆ་ཙམ་འགྲན་པར་མི་བཟོད་དོ། །
1()]

ལེགས་བཤད་སྣ་ཚོགས།
གནས་པ་དེ་བརྒྱད་ཀྱིས་གནས་ན།།
ལྷ་རྣམས་དུས་སུ་ཆར་འབེབས་ཤིང་།།
ལོ་ལེགས་མུ་གེ་མི་འབྱུང་ལ།།
ལོངས་སྤྱོད་ཆུད་ནི་གཟན་མི་འགྱུར།།
གཅན་གཟན་མ་རུངས་པ་ལ་སོགས།།
འཇིགས་དང་མི་བདེས་མནར་བ་མེད།།
རྒྱལ་པོ་དེ་ལ་གནོད་པ་ཡི།།
དགྲ་རྣམས་རང་བཞིན་ཚེགས་ཆུང་ངུས།།
ཁོ་རང་ཉེས་པས་ཕུང་འགྱུར་ཞིང༌།།
ཟད་པར་གྱུར་ནས་དགྲ་མི་འབྱུང་།།
དེ་ལྟར་ཆོས་ཀྱིས་སྐྱེ་རྒུ་རྣམས།།
སྐྱོང་བའི་རྒྱལ་པོ་འཇིག་རྟེན་ན།།
དེས་པར་གྱུར་པ་གང་ཡིན་པ།།
ནོངས་པའི་ཉེས་པ་མ་མཆིས་པར།།
ལུས་ཞིག་ནས་ནི་མཐོ་རིས་སུ།།
ལྷ་རྣམས་དག་ཏུ་སྐྱེ་བ་དང་།།
བདེ་ནས་བདེ་བར་འགྲོ་འགྱུར་བས།།
1)2

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མི་བདག་རྣམས་ཀྱིས་དེ་ལྟར་སྤྱད།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།བདེན་སྨྲ་
ལུང་བསྟན་པའི་མདོ་ལས་གསུངས་པ་རྒྱལ་པོའི་ཚུལ་གྱི་ལེའུའི་
དོན་བཤད་པ་སྟེ་རབ་ཏུ་བྱེད་པ་དྲུག་པའོ།།
མདོ་སྡེ་དྲན་པ་ཉེར་གཞག་ལས།།
བློ་ལྡན་བྱང་ཆུབ་སེམས་དཔའ་མཆོག །
སྨོན་ལམ་དབང་གིས་ལྷ་རྣམས་ཀྱི།།
བག་མེད་བསལ་སླད་སྐྱེས་གྱུར་པ།།
ངང་པའི་རྒྱལ་པོ་དུས་བཟང་གིས།།
སྔོན་ཚེ་སངས་རྒྱས་གཙུག་ཏོར་ཅན།།
གང་གི་ཞལ་ནས་ལེགས་ཐོས་པའི།།
རྒྱལ་པོ་ཆོས་ལ་སྤྱོད་པ་ཞེས།།
ཆོས་ཀྱི་རྣམ་གྲངས་འདི་ཉིད་ནི།།
འཐབ་བྲལ་ལྷ་ཡི་རྒྱལ་པོ་ལ།།
ལེགས་པར་གདམས་པའི་དོན་བསྡུས་ནས།།
103

ལེགས་བཤད་སྣ་ཚོགས།
གོང་འོག་གོ་རིམ་བསྡེབས་བྱས་ཏེ།།
གསལ་བའི་ངག་གིས་བཤད་བྱ་ན།།
མི་བདག་རྣམས་ཀྱིས་མཉན་པར་བྱོས།།
འདི་དང་ཕྱི་མར་ལེགས་པ་ཡི།།
ཡོན་ཏན་རྒྱ་ཆེ་ཐོབ་བྱེད་པ།།
སུམ་ཅུ་རྩ་ལྔའི་གྲངས་ལྡན་པའི།།
ཆོས་འདི་རྒྱལ་པོས་སྤྱད་པར་བྱ།།
འདི་དང་ཕྱི་མའི་ལེགས་ཚོགས་ཀྱི།།
རྩ་བ་ཤེས་རབ་ཡིན་པས་ན།།
ཡང་དག་ཤེས་རབ་སྣང་བ་ལ།།
གོམས་པར་བྱེད་པ་དང་པོའོ།།
གང་ཞིག་འདི་དང་ཕ་རོལ་དུ།།
ལེགས་པའི་དོན་རྣམས་གང་ཡིན་ལ།།
བསམ་གཞིག་ལེགས་པར་བྱེད་པ་ནི།།
སེམས་ཀྱི་ཡོན་ཏན་གཉིས་པའོ།།
104

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བླ་མ་མཆོད་པར་བྱེད་པ་ནི།།
བདེན་དོན་མཁས་ཤིང་ཚུལ་ལྡན་གྱི།།
དགེ་བའི་བཤེས་རྣམས་ལེགས་བསྟེན་ན།།
ཕུན་ཚོགས་འཐོབ་འགྱུར་གསུམ་པའོ།། །
མེད་སྨྲ་པའམ་ལོག་སྤྱོད་དང་།།
ལྟ་ངན་ཆོས་སུ་སྨྲ་བ་ཡི།།
སྐྱེ་བོ་ངན་པ་སྡིག་གྲོགས་རྣམས།།
ཡོངས་སུ་སྤང་བྱ་བཞི་པའོ།།
ལས་དང་འབྲས་བུར་སྐུར་འདེབས་པའི།།
ལོག་པར་ལྟ་བ་མི་བཟད་པ། །
ཉེས་པ་ཀུན་གྱི་འབྱུང་གནས་དེ།།
སྤོང་བར་བྱེད་པ་ལྔ་པའོ།།
ཕྱི་དང་ནང་གི་འདུས་བྱས་ཆོས།།
ཀུན་ཀྱང་རྒྱུ་ལ་བརྟེན་ནས་སྐྱེ།།
རྒྱུ་འབྲས་ལམ་དང་ལམ་མིན་ཤེས།།
1 ( 5

ལེགས་བཤད་སྣ་ཚོགས།
ལྟ་བ་བཟང་ལྡན་དྲུག་པའོ།།
ཡ་རབས་ཡོན་ཏན་ལྡན་པ་དང་།།
དེ་ལྡོག་སྐྱེ་བོའི་ཁྱད་པར་རྣམས།།
མ་འདྲེས་ཁོང་ཆུད་མིའི་ཁྱད་པར།།
ཤེས་པ་ཞེས་བྱ་བདུན་པའོ།།
འདུ་ཤེས་སྣ་ཚོགས་སྐྱེ་བོ་ཡི།།
ཚིག་ཀུན་བདེན་པར་མི་བཟུང་བར།།
འོས་ཤིང་དོན་ལྡན་གང་ཡིན་བཟུང་།།
ས་བདག་ཆོས་ནི་བརྒྱད་པའོ།།
ཆོས་ལྡན་ཕན་བྱེད་ཡིད་རྟོན་གནས།།
གྲོགས་པོ་བརྟན་པ་དང་ལྡན་པའི།།
རྒྱལ་པོ་ས་རྣམས་ཀུན་ལས་རྒྱལ།།
འདི་ནི་ཡོན་ཏན་དགུ་པའོ།།
ཡིད་རྟོན་འོས་མིན་གྱ་གྱུ་ཅན།།
1 )6

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
མི་བརྟན་ཕན་བྱེད་མིན་པའི་གྲོགས།།
རྒྱལ་པོས་རྟག་ཏུ་སྤངས་བྱས་ན།།
བདེ་བ་འཐོབ་འགྱུར་བཅུ་པའོ།།
རང་གི་སྐྱེ་བོ་གཙང་གྱུར་ཅེས།།
འདི་དང་ཕྱི་མར་ལེགས་བལྟ་ཞིང་།།
ཆོས་དང་མཐུན་པས་རང་དང་འཁོར།།
རྒྱུད་དག་པ་ནི་བཅུ་གཅིག་གོ །
སྦྱིན་དང་སྙན་པར་སྨྲ་བ་དང་།།
སྤྱོད་པ་བཟང་སོགས་ལ་ཞུགས་ནས།།
བདག་ཉིད་སྙན་པར་གྲགས་པ་ཡིས།།
ཕྱོགས་ཀུན་ཁྱབ་བྱ་བཅུ་གཉིས་པ།།
ཡོན་ཏན་འཕེལ་བའི་དགྲ་ཆེན་པོ།།
ལེ་ལོ་སྤང་བར་གྱུར་པས་ནི། །
འདི་དང་གཏན་གྱི་དོན་ཀུན་འགྲུབ
འདི་ཉིད་ཡོན་ཏན་བཅུ་གསུམ་པ།།
( 7

ལེགས་བཤད་སྣ་ཚོགས།
དོན་ནི་གང་དང་ཅི་སྒྲུབ་ཀྱང་།།
ཧ་ཅང་ལས་མཐའ་མི་རིང་བར།།
དུས་སུ་བསྒྲིམ་ན་རེ་བ་ཀུན།།
རྫོགས་འགྱུར་ཡོན་ཏན་བཅུ་བཞི་པ།།
ཟས་དང་སྐོམ་ལ་སྲེད་ཆེས་ན།།
ལུས་སེམས་ལས་སུ་མི་རུང་འགྱུར།།
དེ་འདྲའི་སྲེད་སྤང་རན་པར་བཟའ།།
སྤྱད་བྱའི་ཆོས་འདི་བཅོ་ལྔ་པ།།
བག་མེད་དོན་ཉམས་རྒྱུར་གྱུར་པའི།།
གཉིད་ཀྱི་དྲི་མ་ལས་གྲོལ་ནས།། །
བློ་གསལ་བྱ་བ་རྫོགས་གྱུར་གང་།།
མི་བདག་ཡོན་ཏན་བཅུ་དྲུག་པ
མི་བརྟན་གྱ་གྱུ་ཕྲག་དོག་ཅན།།
ཉེས་པ་དུ་མའི་འབྱུང་གནས་ཕྱིར།།
བུད་མེད་དབང་དུ་མི་འགྲོ་བ།།
མི་བདག་རྣམས་ཀྱི་ཆོས་བཅུ་བདུན།།
108

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བྱིས་པ་སླུ་བར་བྱེད་པ་ཡི།།
འདོད་པའི་ཡུལ་ནི་ལྔ་རྣམས་ཀྱིས།།
མི་བཀྲི་ཚུལ་ལྡན་རང་དབང་ཅན།།
རྒྱལ་པོའི་ཆོས་མཆོག་བཅོ་བརྒྱད་པ།།
སྡང་དང་ཆགས་པ་ལས་བྱུང་བའི།།
ཁྲོ་བ་དང་ནི་རྒོད་བག་ཤུགས།།
བསྡམ་ན་རྒྱལ་པོ་དུལ་འགྱུར་ཏེ།།
ཡོན་ཏན་མཆོག་འཐོབ་བཅུ་དགུ་པ།།
ཁྲོ་བ་རྣམ་པར་བཅོམ་ནས་སུ།།
གཞན་ལ་འཚེ་བ་ཀུན་སྤང་བ།།
བཟོད་ལྡན་ཞེས་བྱ་རྒྱལ་པོ་ཡི།།
ཆོས་སུ་བསྔགས་པ་ཉི་ཤུ་པ།།
ཀུན་གྱི་ཡིད་དང་མཐུན་པར་ནི།།
སྙན་ཚིག་འཇམ་པོར་སྨྲ་བ་ཡིས།།
ཐམས་ཅད་ཡིད་རབ་མགུ་བྱེད་པ།།
1 (O)

ལེགས་བཤད་སྣ་ཚོགས།
རྒྱལ་པོའི་ཆོས་ལུགས་ཉེར་གཅིག་པ།།
རྟག་ཏུ་བདེན་པར་སྨྲ་བ་ནི།།
ལྷ་དང་བཅས་པའི་འཇིག་རྟེན་ན།།
ཡིད་རྟོན་འོས་ཡིན་ཡོན་ཏན་མཆོག །
འདི་ནི་ཡོན་ཏན་ཉེར་གཉིས་པ།།
ཕྱོགས་ལྷུང་མེད་པ་ཞེས་བྱ་བ།།
ཡུལ་ལྗོངས་ཀུན་ལ་ཕ་མ་ལྟར།།
སྙོམས་ཤིང་བཤེས་ངོར་མི་བྱེད་པ།།
ཡོན་ཏན་ཆོས་འདི་ཉེར་གསུམ་པ།།
བློ་བརྟན་པས་ན་ནོར་གཞིས་རྣམས།།
གློ་བུར་འཕེལ་འགྲིབ་མི་བྱེད་པར།།
རྟག་ཏུ་མཉམ་པར་གནས་བྱེད་པ།།
གང་འདི་ཡོན་ཏན་ཉེར་བཞི་པ།།
ངེས་པའི་འབྲས་བུར་ལོངས་སྤྱོད་ཅེས།།
110

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འོས་པའི་དཔྱ་ཁྲལ་འབའ་ཞིག་ལས། །
འདས་ཏེ་ཅུང་ཟད་མི་ལེན་པ།།
རྒྱལ་པོའི་ཆོས་འདི་ཉེར་ལྔ་པ།།
མི་སྲུན་གདུལ་དཀའ་ངན་སྤྱོད་ཅན།།
ཡུལ་དུ་བཞག་ན་ཉེས་པ་འཕེལ།།
དེ་སྤང་ཡུལ་ཁམས་བདེ་བར་འགྱུར།།
རྒྱལ་པོའི་ཆོས་ནི་ཉེར་དྲུག་པ།།
ཕ་མེས་སོགས་ཀྱིས་སྔོན་བྱིན་པ།།
དེ་ནི་དེ་བཞིན་སོར་བཞག་ནས།།
དེ་ལ་དགའ་ཞིང་སླར་ཡང་སྟེར།།
འདི་ནི་ཡོན་ཏན་ཉེར་བདུན་པ།།
ཟང་ཟིང་ཆོས་དང་མི་འཇིགས་པའི།།
སྦྱིན་པ་དག་ལ་རབ་འབད་ན།།
ས་འདི་ཀུན་ནས་དབང་འགྱུར་ཏེ།།
རྒྱལ་པོའི་ཆོས་ནི་ཉེར་བརྒྱད་པ།།
1 ། 1

ལེགས་བཤད་སྣ་ཚོགས།
འཇིག་རྟེན་མཆོག་གྱུར་དཀོན་མཆོག་གསུམ།།
མཆོད་ཅིང་གཞན་ལའང་གཏོང་བའི་སྒོ།།
ཡངས་བྱེད་བློ་ལྡན་བསོད་ནམས་ཅན།།
ཟླ་ལྟར་མངོན་འཕགས་ཉེར་དགུ་པ།།
བཟང་པོའི་ལས་ཀྱི་རྣམ་སྨིན་ཅན།།
ལྷ་རྣམས་དགེ་བའི་གྲོགས་ལ་བརྩོན།།
དེ་མཆོད་བཀྲ་ཤིས་བདེ་ལྡན་འགྱུར།།
འདི་ནི་ཡོན་ཏན་སུམ་ཅུ་པ།།
རང་གི་བུ་དང་བུ་མོ་སོགས།།
ཤིན་ཏུ་བརྩེ་བས་བདེ་བར་བསྐྱང་།།
ལེགས་པའི་ལམ་ལ་གཞུག་པར་བྱ།།
སྤྱད་བྱའི་ཆོས་འདི་སོ་གཅིག་པ།།
འབངས་ཀྱི་བདེ་ཐབས་ལེགས་བསམས་ནས།།
གང་ཕན་ཐབས་ཀྱིས་འཁོར་འབངས་ཀུན།།
1 12

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དབུགས་དབྱུང་རིགས་པར་བདེར་སྐྱོང་བ།།
ས་ལ་དབང་གྱུར་སོ་གཉིས་པ།།
ཆོས་བཞིན་སྐྱེ་དགུ་བསྐྱང་བྱ་སྟེ།།
ཆོས་མ་ཡིན་རྣམས་ཆོས་ལ་གཟུད།།
ཆོས་ལྡན་རྒྱལ་པོ་འཇིག་རྟེན་ན།།
ཉི་ལྟར་གསལ་འགྱུར་སོ་གསུམ་པ།།
དགེ་བ་བཅུ་ཡི་ལས་ལམ་ལ།།
རང་ཉིད་གནས་ཤིང་གཞན་ཀྱང་དགོད།།
འདི་ཕྱིའི་འཇིག་རྟེན་རྣམ་གཉིས་སུ།།
འཁོར་བཅས་བདེ་ཐོབ་སོ་བཞི་པ།།
དུས་སུ་ངེས་པར་དམ་པའི་ཆོས།།
ལེགས་པར་སྟོན་པར་བྱེད་པ་ནི།།
གཞན་ཕན་ཆོས་འཛིན་སྐྱེས་བུ་སྟེ།།
འདི་ནི་ཡོན་ཏན་སོ་ལྔ་པའོ།།
113

ལེགས་བཤད་སྣ་ཚོགས།
ཡོན་ཏན་འདི་དག་རེ་རེ་དང༌།།
ལྡན་པའང་ཚེ་འདིར་གྲགས་འབྱོར་སོགས།།
ཡོན་ཏན་རྣམ་མང་ཐོབ་གྱུར་ནས།།
ཕྱི་མར་ལྷ་གནས་རྣམས་སུ་འགྲོ།།
ཆོས་ལྡན་རྒྱལ་པོ་འཇིག་རྟེན་འདིར།།
སྐྱེ་རྒུའི་མཆོག་ཏུ་བདེ་མྱང་ཞིང༌།།
བདེ་བའི་ལམ་ནས་ཡང་དག་པ།།
བདེ་བའི་གནས་སུ་འགྲོ་བར་འགྱུར།།
འདི་དག་སོ་སོའི་ཡོན་ཏན་གྱི།།
རྣམ་པ་རྒྱ་ཆེའི་བསྔགས་པ་དག།
མདོ་དེ་ཉིད་དུ་འབྱུང་བས་ན།།
བློ་ལྡན་རྣམས་ཀྱིས་བལྟ་བར་བྱ།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།མདོ་སྡེ་
དྲན་པ་ཉེར་བཞག་ལས་གསུངས་པ་རྒྱལ་པོའི་ལུགས་ཀྱི་རབ་ཏུ་
བྱེད་པ་སྟེ་བདུན་པའོ།།
1 14

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
འཕགས་པ་གསེར་འོད་དམ་པ་ལས།།
ལྷ་ཡི་དབང་པོའི་དམ་ཚིག་ཅེས།།
རྒྱལ་པོ་ལུགས་ཀྱི་བསྟན་བཅོས་ལས།།
གསུངས་པའི་དོན་རྣམས་གསལ་བརྗོད་ན།།
སྔོན་ཚེ་ཚངས་པ་ཆེན་པོ་ལ།།
ལྷ་ཡི་དབང་པོའི་ཚོགས་ཀྱིས་ནི།།
གང་ཞིག་མི་ཡི་རྒྱལ་པོ་ལ།།
ལྷ་ཞེས་བྱ་དང་ལྷའི་སྲས་ཞེས།།
ལྷ་རྣམས་ཇི་ལྟར་མི་བདག་འགྱུར།།
དེ་སྐད་ཅེས་ནི་དྲིས་པ་དང་།།
འཇིག་རྟེན་སྐྱོང་བའི་ཚོགས་རྣམས་ལ།།
ཚངས་པའི་དབང་པོས་འདི་སྐད་གསུངས།།
ལྷ་ཡི་དབང་པོ་ལ་སོགས་པ།།
འཇིག་རྟེན་སྐྱོང་བའི་ཚོགས་རྣམས་ཀྱིས།།
ཆོས་མིན་ཉེས་བྱས་གཞིག་པ་དང༌།།
1 15

ལེགས་བཤད་སྣ་ཚོགས།
ཆོས་ཀྱིས་ཡུལ་ཁམས་བསྲུང་བའི་ཕྱིར།།
མི་ཡི་བདག་པོར་བྱིན་བརླབས་པས།།
རྒྱལ་པོ་དེ་ལ་ལྷ་ཞེས་དང་།།
ལྷ་ཡི་བུ་ཞེས་བྱ་བ་ཡི། །
གྲགས་པ་ལྷ་ཡི་གནས་སུ་སྒྲོགས།།
ཚེ་འདིར་ལེགས་པར་བྱས་པ་དང༌།།
ཉེས་པར་བྱས་པའི་ལས་རྣམས་ཀྱི།།
རྣམ་སྨིན་འབྲས་བུ་མངོན་སུམ་དུ།།
སྟོན་པར་བྱེད་སླད་རྒྱལ་པོར་བསྐོས།།
གང་ཚེ་རྒྱལ་པོས་སྡིག་ཅན་གང་།།
ཉེས་པར་བྱེད་པའི་སྐྱེ་བོ་རྣམས།།
འོས་མཐུན་ཆད་པས་བཅད་ནས་སུ།།
ཡོངས་སུ་འགོག་པར་མི་བྱེད་ན།།
རྒྱལ་པོ་དེ་ཡི་ཡུལ་ཁམས་སུ།།
ཆོས་མིན་ཤིན་ཏུ་འཕེལ་བར་འགྱུར།།
གཡོ་དང་འཐབ་རྩོད་མང་འགྱུར་ཞིང༌།།
1 16

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ལྷ་དང་བཅས་པའི་སྐྱེ་རྒུ་འཁྲུགས།།
གང་གི་ཆེད་དུ་ལྷ་རྣམས་ཀྱིས།།
རྒྱལ་པོར་བསྐོས་པའི་ལས་དེ་ནི།།
སྡིག་ཅན་འཕེལ་བ་འགོག་ཡིན་ན།།
ལས་དེ་ཡལ་བར་བོར་བའི་མཐུས།།
དུས་མིན་རླུང་དང་ཆར་པ་དང་།།
ཕ་རོལ་དམག་དང་ནད་མང་ཞིང་།།
གཟའ་སྐར་མ་རུངས་ལ་སོགས་པའི།།
མི་བཟད་ལྟས་ནི་འབྱུང་བར་བྱེད།།
མེ་ཏོག་ལོ་འབྲས་མི་སྨིན་ཞིང་། །
རྐུ་འཕྲོག་ཐོག་སེར་མུ་གེ་དང་། །
དུས་མིན་འཆི་བ་སྣ་ཚོགས་པ།།
མྱ་ངན་འཇིགས་པ་མང་པོ་འབྱུང་།།
སྦྱིན་གནས་དང་ནི་སློབ་དཔོན་དང་།།
འཁོར་རྣམས་ཆོས་མིན་བྱེད་པར་འགྱུར
དེ་ཚེ་རྒྱལ་པོ་དེས་ཀྱང་ནི།།
ཆོས་མིན་པ་ལ་མཆོད་བྱེད་ཅིང་།།
ཆོས་ལྡན་ཆད་པས་གཅོད་པར་བྱེད།།
1 17

ལེགས་བཤད་སྣ་ཚོགས།
ཆོས་ལྡན་ཆད་པས་བཅད་གྱུར་ན།།
ཆུ་དང་རྒྱུ་སྐར་རླུང་གསུམ་འཁྲུགས།།
ཆོས་མིན་སྐྱེ་བོ་བཀུར་བས་ན།།
དམ་ཆོས་སྙིང་པོ་སེམས་ཅན་མདངས།།
ས་ཡི་བཅུད་གསུམ་འཇིག་པར་འགྱུར།།
ལོ་འབྲས་རོ་བཅུད་མི་ལྡན་ཞིང་།།
ཟོས་ཀྱང་ཚིམ་པར་མི་འགྱུར་ལ།།
སེམས་ཅན་མདོག་ངན་ཉམས་མི་བདེ།།
ཡོངས་སུ་དགའ་མེད་བག་མི་ཕེབ།།
ཉོན་མོངས་བརྒྱ་ཡིས་རྣམ་པར་འཁྲུགས།།
ཆོས་མིན་རྒྱལ་པོ་དེ་ཡང་ནི།།
སྡུག་པ་ཐམས་ཅད་དང་བྲལ་ནས།།
སྡུག་བསྔལ་སྣ་ཚོགས་འཐོབ་པར་འགྱུར།།
རྒྱལ་པོར་བསྐོས་པ་ཆུད་གཟན་པ།།
འདི་ནི་ཆོས་མིན་རྒྱལ་པོ་ཞེས།།
ལྷ་གནས་རྣམས་སུ་གླེང་བར་བྱེད།།
ལྷ་རྣམས་འགྲིབ་ཅིང་ངན་སོང་འཕེལ།།
རྒྱལ་པོས་ལས་སུ་བྱ་བའི་དོན།།
1 1

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་པའི་རྒྱན། །
ལྷ་རྣམས་བཞེད་པ་མ་འགྲུབ་པས།།
ལྷ་ཡི་བུ་ནི་མ་ཡིན་ལ།།
ལྷ་ཡི་རྒྱལ་པོ་པ་རྣམས་ཀྱི།།
གནས་སུའང་ཉེས་པ་དང་བཅས་འགྱུར།།
ལྷ་མཆོག་རྣམས་ཀྱང་ཡི་ཆད་ནས།།
རྒྱལ་པོ་ངན་པ་དེ་བོར་བས།།
མྱུར་དུ་ཡུལ་ཁམས་འཇིག་པར་འགྱུར།།
གལ་ཏེ་ཆོས་མིན་ཚར་བཅད་ནས།།
ཆོས་དང་ལྡན་པས་ཡུལ་བསྐྱང་སྟེ།།
ཡུལ་འཁོར་གཞན་གྱི་སྐྱེ་བོ་ཡང་།།
ཕྱོགས་ལྷུང་མེད་པར་དེས་བསྐྱངས་ན།།
ཆོས་དང་ལྡན་པའི་རྒྱལ་པོ་དེའི།།
གྲགས་པ་འཇིག་རྟེན་གསུམ་དུ་ཁྱབ།།
སུམ་ཅུ་རྩ་གསུམ་ལྷ་གནས་སུ།།
ལྷ་ཡི་དབང་པོ་དགར་འགྱུར་ཏེ།།
འཛམ་བུའི་གླིང་ན་ངེད་ཀྱི་བུ།།
འདི་ལྟར་ཆོས་ལྡན་རྒྱལ་པོ་ཡིས།།
119

ལེགས་བཤད་སྣ་ཚོགས།
ཆོས་ཀྱིས་ཡུལ་ཁམས་བསྐྱངས་བྱས་པས།།
ས་སྟེང་སྐྱེ་བོ་འདིར་འགྱེད་དེ།།
ལྷ་གནས་གང་བར་བྱེད་སྙམ་ཞེས།།
དེ་ལྟར་ཆོས་ལྡན་རྒྱལ་པོ་ལ།།
ལྷ་དབང་འཁོར་བཅས་དགྱེས་གྱུར་ནས།།
རྟག་ཏུ་རང་གི་བུ་བཞིན་སྲུང༌།།
ཡུལ་དེར་གཟའ་སྐར་ལེགས་རྒྱུ་ཞིང་།།
དུས་སུ་རླུང་ལྡང་ཆར་འབབ་སོགས།།
གོང་གི་སྐྱོན་ཀུན་ལས་བཟློག་པའི།།
ཡོན་ཏན་ཤིན་ཏུ་མང་པོ་འབྱུང་།།
དེ་ལྟ་བས་ན་རྒྱལ་པོ་ཡིས།།
རང་གི་སྲོག་ཀྱང་བཏང་ནས་སུ།།
གང་གིས་འཇིག་རྟེན་བདེར་འགྱུར་བའི།།
དཀོན་མཆོག་ཆོས་ནི་མི་བཏང་བར།།
ཆོས་ལྡན་ཡོན་ཏན་ཅན་བརྟེན་ནས།།
ཆོས་ཀྱིས་ཡུལ་འཁོར་བསྐྱང་བྱ་སྟེ།།
རྟག་ཏུ་ཆོས་མིན་རྣམ་པར་སྤང༌།།
1 2()

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཆོས་ཀྱང་ཡང་དག་བསྟན་པར་བྱ།།
སེམས་ཅན་ལེགས་པར་བྱེད་ལ་དགོད།།
ཉེས་པར་བྱེད་ལས་བཟློག་པར་བྱ།།
གང་ཚེ་བཟློག་མེད་སྡིག་བྱེད་རྣམས།།
ཚུལ་བཞིན་ཆད་པས་འདུལ་བྱེད་ན།།
རྒྱལ་པོ་གྲགས་དང་ལྡན་འགྱུར་ཞིང་།།
ཡུལ་ཁམས་གཟི་བྱིན་འཕེལ་འགྱུར་ལ།།
སྐྱེ་རྒུ་རྣམས་ཀྱང་བདེ་བར་འགྱུར།།
ཞེས་གསུངས་འདི་དོན་ཡིད་ལ་བྱ།།
སྔོན་ཚེ་འདས་པའི་དུས་ཉིད་ན།།
རྒྱལ་པོ་སྟོབས་ཀྱི་དབང་པོའི་ཏོག །
ཅེས་བྱའི་སྲས་སུ་གྱུར་པ་ནི།།
མཛེས་པའི་ཏོག་གིས་བསྟན་བཅོས་འདི།།
ཡབ་ལས་ལེགས་པར་མནོས་བྱས་པ།།
འདི་ཡི་ཚུལ་གྱིས་སྟོན་པས་སྔོན།།
ལོ་ནི་ཉི་ཁྲིའི་བར་དག་ཏུ།།
རྒྱལ་པོ་བྱས་ཏེ་སྐད་ཅིག་ཀྱང་།།
ཆོས་མིན་བྱ་བ་མ་བྱས་ཞེས།།
121

ལེགས་བཤད་སྣ་ཚོགས།
བཅོམ་ལྡན་འདས་ཀྱིས་ལེགས་པར་གསུངས།།
ད་ལྟའི་རྒྱལ་པོ་རྣམས་ཀྱིས་ཀྱང༌།།
སྟོན་པའི་བཀའ་འདི་དྲན་པར་བྱོས།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།གསེར་འོད་
དམ་པ་ལས་བྱུང་བའི་རྒྱལ་པོ་ལུགས་ཀྱི་བསྟན་བཅོས་ཀྱི་རབ་
ཏུ་བྱེད་པ་སྟེ་བརྒྱད་པའོ།།
ཇི་ལྟར་རྒྱ་མཚོ་ཆེན་པོ་ནི།།
འཕེལ་དང་འགྲིབ་པར་མི་འགྱུར་བ།།
དེ་བཞིན་ས་བདག་བཟང་པོ་རྣམས།།
ལུགས་ལས་ནམ་ཡང་མི་གཡོའོ།།
གསར་རྙིང་གྲུབ་མཐའི་ཆོས་ལུགས་ནི།།
ཡབ་མེས་དུས་ཀྱི་སྲོལ་གང་ཡིན།།
དེ་ཉིད་ཁོ་ན་གཙོ་བོར་འཛིན།།
གཞན་དུ་གྱུར་ན་མི་བདེ་འཕེལ།།
122

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བློན་སོགས་གོ་ས་གང་དབང་བའི།།
མི་རྒྱུད་རྣམས་ཀྱང་ཇི་སྲིད་བར།།
དེ་བཞིན་ལེགས་པར་གནས་བྱས་ན།།
སྔར་ཚུལ་མི་ཉམས་མཛེས་པ་ཡིན།།
གཏོང་བའི་སྒོ་དང་ཆབ་སྲིད་སྲོལ།།
གནའ་བོའི་ལུགས་བཞིན་བསྐྱང་བྱ་སྟེ།།
འོས་མིན་སྔོན་མེད་བྱ་བ་འགའ།།
འཕེལ་བར་གྱུར་ན་འཇིག་པའི་ལྟས།།
རང་གི་ཚུལ་ལས་གང་འདས་པ།།
སུ་ལའང་མཛེས་པ་མ་ཡིན་ཞིང་།།
ཁྱད་པར་དུ་ནི་རྒྱལ་པོ་རྣམས།།
ལུགས་ལས་མི་འདའ་ཡོན་ཏན་མཆོག །
སྙིགས་མའི་མི་རྣམས་དགའ་སྡུག་དང༌།།
ཁེངས་དང་དུད་དང་འཇམ་རྩུབ་སོགས།།
སྤྱོད་ལམ་རྣམ་པ་མི་འདྲ་བ།།
ཉིན་རེ་བཞིན་དུ་འགྱུར་བ་མང་།།
123

ལེགས་བཤད་སྣ་ཚོགས།
གསར་པའི་ཚེ་ན་འགྲོགས་བདེ་ཞིང་།།
ཡུན་དུ་བསྟེན་ན་རྒྱུ་མེད་པར།།
སྐྱོ་བ་སྐྱེད་པའི་གྲོགས་པོ་ནི།།
གཞུང་ངན་མི་བརྟན་པ་ཞེས་བྱ།།
དང་པོ་འདྲིས་པར་དཀའ་བ་ལ།།
ལེགས་པར་འགྲོགས་ན་སླར་ཡང་ནི།།
མི་ཕྱེད་མཛའ་བ་བརྟན་པ་དེ།།
གྲོགས་པོ་བློ་བརྟན་པ་ཞེས་བརྗོད།།
ཅུང་ཟད་ཙམ་གྱིས་དགའ་ཞིང་སྙེམས།།
ཅུང་ཟད་ཙམ་གྱིས་འཁྲུག་ཅིང་ཞུམས，།།
སྐྱེ་བོ་ངན་པ་སྲང་མདའ་དང༌།།
འདྲ་བ་སྐྱེས་བུ་ཐ་ཤལ་ཡིན།།
རིགས་པ་དང་ནི་མི་རིགས་པའི།།
བྱ་བ་དང་ནི་གཏམ་སོགས་ལ།།
124

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྣམ་འགྱུར་སྔ་བར་མངོན་པ་ནི།།
སྤྲེའུ་བཞིན་དུ་ཅོལ་ཆུང་ཡིན།།
བསྟོད་སྨད་འཇམ་རྩུབ་ཚིག་ཕལ་ཆེར།།
བྲག་ཅ་བཞིན་དུ་ཡལ་འགྱུར་མོད།།
ཀུ་ཅོས་དཀྲོགས་པའི་ཁྱི་བཞིན་དུ།།
བློ་ཆུང་ཤ་ཐང་ཆད་ཆད་འཁྲུག །
སྐྱིད་སྡུག་ངེས་པ་མེད་པས་ན།།
འཁོར་བའི་སྣང་ཚུལ་རྨི་ལམ་འདྲ།།
འབྱོར་ཀྱང་དྲེགས་པར་མི་བྱ་ལ།།
རྒུད་ཀྱང་ཞུམ་པར་མི་བྱའོ།།
H་དྲིན་བྱས་བརྗེད་པར་གྱུར་པ་ནི།།
མི་ཡི་ནང་ནས་ཐ་ཆད་ཡིན།།
བྱས་པ་ཤེས་ཤིང་དྲིན་གཟོ་བའི།།
མི་ལ་དཔལ་མགོན་ཉེ་བར་གནས
125

ལེགས་བཤད་སྣ་ཚོགས།
ཕན་པ་ཆུང་ངུ་དག་ལ་ཡང་།།
རྗེས་སུ་ལྟ་བའི་སེམས་བསྐྱེད་མོད།།
རྨིག་རྗེས་ཀྱི་ནི་ཆུ་བཞིན་དུ།།
རྒྱལ་པོ་མགུ་བར་སླ་མི་བྱ།།
རྒྱ་མཚོའི་སྟེང་གི་ཀུ་བ་བཞིན།།
སྐྱེ་བོ་ངན་པ་བསྐྱོད་ཁ་ཡང་།།
རི་རབ་བཞིན་དུ་མི་གཡོ་བའི།།
མི་བདག་འཇིག་རྟེན་འདི་ན་མཆོག །
བྱིས་པ་རྣམས་ཀྱི་རྩེད་མོ་ལ།།
ལྟད་མོ་ལྟ་བའི་རྒན་པ་བཞིན།།
ཅོལ་ཆུང་རྣམས་ཀྱི་བྱ་བ་ལ།། །
ཁྲོ་དང་དགའ་བ་བསྐྱེད་མི་བྱ།།
སྐྱེ་བོ་ཡ་རབས་ཚིག་བཙུན་རྣམས།།
ཁས་བླང་ནས་ནི་དོན་ཆུང་ཡང་།།
ལྡོག་པ་མིན་ན་དོན་ཆེན་དང་།།
མནའ་དོར་བ་ལས་ཇི་ལྟར་ལྡོག །
126

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གཏམ་དང་བྱ་བར་ངེས་མེད་ན།།
སུ་ཡང་རུང་སྟེ་རྩི་བཀུར་ཆུང་།།
དོན་ལྡན་སྨྲ་བའི་སྐྱེས་བུ་ཡི།།
ཚིག་ལས་ཀུན་གྱིས་འདའ་བར་དཀའ།།
དམ་བཅའ་རི་ལྟར་བརྟན་གྱུར་ན།།
རང་གི་དགོས་པ་ཀུན་འགྲུབ་ཅིང་།།
སྐྱེ་བོའི་ཡིད་རྟོན་གནས་གྱུར་ལ།།
བསྡིགས་ན་ལྷ་ཡང་འཇིགས་པ་སྐྱེ།།
བློ་མི་བརྟན་པས་ཆོས་དང་སྲིད། །
གང་བརྩམ་ན་ཡང་མཐར་མི་ཕྱིན།།
བྱ་བ་མང་ལ་འགྲུབ་པ་ཉུང་།། །
ཁས་ལེན་ཆེ་ལ་ལག་རྗེས་ཆུང་།།
བློ་བརྟན་རྣམས་ཀྱིས་གང་བསྒྲུབས་ཀྱང༌།།
ཡུན་ནས་ཡུན་དུ་འབད་པ་ཡིས།།
ན
བIག་བསཐིགས་པ་བསགས་པས་རྒྱ་མཚོ་བཞིན།།
127

ལེགས་བཤད་སྣ་ཚོགས།
ཐ་མ་གྲུབ་འབྲས་རྒྱ་ཆེར་ལྡན།།
བློ་མི་བརྟན་ལ་ཡོན་ཏན་གྱིས།།
རེ་ཞིག་བསྒོས་པར་གྱུར་ན་ཡང་།།
རྡོ་ལ་ག་བུར་དྲི་བཞིན་དུ།།
རིང་པོར་མི་ཐོགས་ཡལ་བར་འགྱུར།།
འདུ་ཤེས་སྣ་ཚོགས་སྐྱེ་བོ་ཡིས།།
བརྗོད་ཀུན་རྗེས་སུ་མི་འཇུག་པར།།
རང་གིས་ལེགས་པར་དཔྱད་ནས་སུ།།
འོས་པའི་དོན་ལས་ལྡོག་མི་བྱ།།
དབུ་བ་རྡོས་འདྲ་སྟོབས་མེད་སེམས་ཀྱིས་ནི།།
ལུགས་ཟུང་བྱ་བ་གང་ཡང་མི་འགྲུབ་ཕྱིར།།
མི་ཤིགས་སྙིང་སྟོབས་རྡོ་རྗེ་ལྟ་བུ་ཡིས།།
རིགས་པའི་དོན་ཀུན་བདེ་བླག་བསྒྲུབ་པར་བྱ།།
ལྷུན་པོའི་རྒྱལ་པོ་རྡོ་རྗེའི་ཁོར་ཡུག་ཅན།།
128

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཛིན་མའི་དབུས་སུ་གཡོ་མེད་གནས་པ་ལྟར།།
ས་སྐྱོང་བརྟན་ཞིང་ལུགས་ལས་མི་གཡོ་བ།།
ས་སྟེང་སྐྱེ་བོ་ཀུན་ལས་མངོན་པར་འཕགས།།
གྲོགས་ངན་ཆུ་གཏེར་རླབས་ཀྱིས་མི་གཡོ་ཞིང་།།
གློ་བུར་རྣམ་རྟོག་རླུང་གིས་མི་བསྐྱོད་པར།།
རྟག་ཏུ་བརྟན་པའི་ངང་ཚུལ་རི་དབང་འདིས།།
སེམས་མེད་རི་བོ་མཆོག་ཀྱང་ཟིལ་གྱིས་གནོན།།
གང་ཞིག་བརྟན་པའི་བློ་ལྡན་དེ་དག་ནི།།
སྙིང་སྟོབས་ཆེ་ཞིང་བརྩོན་འགྲུས་མི་གཡེལ་བས།།
རང་གི་ལས་སུ་བྱ་བ་གང་ལ་ཡང༌།།
ཞུམ་པའི་སེམས་ནི་ནམ་ཡང་མི་བསྐྱེད་དོ།།
ལས་ལ་བགྱི་བ་མ་བཏང་ན།།
དོན་ཆེན་དག་ཀྱང་མཐར་གྱིས་འགྲུབ།།
ཕ་བོང་སྒུལ་བར་དཀའ་བའང༌།།
རིམ་གྱིས་རི་རྩེར་འབྱིན་པར་ནུས
129

ལེགས་བཤད་སྣ་ཚོགས།
བླུན་པོས་བྱ་བ་ཁས་འཆེ་ཞིང༌།།
ཐོག་མར་བསྒྲིམས་ནས་ཐ་མར་ལྷོད།།
མཁས་པས་བྱ་བ་ཞེ་ལ་བཞག ། །
དང་པོར་ལྷོད་ཅིང་ཐ་མར་བསྒྲིམས།།
དམ་པས་དང་པོར་ཁས་འཆེ་དཀའ།།
གལ་ཏེ་ཁས་ནི་བླང་གྱུར་ན།།
རྡོ་ལ་རི་མོ་བྲིས་པ་བཞིན།།
ཤི་ཡང་གཞན་དུ་མི་བྱེད་དོ།།
བརྩོན་འགྲུས་ཆེ་དང་ལྡན་གྱུར་ན།།
རི་བོའི་རྩེའང་མཐོ་བ་མིན།།
རྒྱ་མཚོའི་གཏིང་ཡང་མི་དམའ་སྟེ།།
འདི་ལྟའི་སྙིང་སྟོབས་ལྡན་པ་ལ།།
ལྷ་ཡང་སྐྲག་པ་སྐྱེ་འགྱུར་ན།།
མི་ཡི་སྐྱེ་བོ་སྨོས་ཅི་དགོས།།
13()

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
དེད་དཔོན་སྦྱིན་པ་ཆེན་པོ་ཡིས།།
རྒྱ་མཚོའི་ཆུ་ནི་བཅུས་པ་བཞིན།།
བརྩོན་འགྲུས་དག་དང་ལྡན་པ་ཡིས།།
དགེ་བའི་བཤེས་གཉེན་བསྟེན་བྱ་ཞིང༌།།
གཞུང་ལུགས་རྣམ་མང་བསླབ་བྱ་སྟེ།།
ཐོས་པས་ཤེས་རབ་མིག་བསྒྲུབས་ནས།།
འོས་ཤིང་རིགས་པའི་བྱ་བ་དང༌།།
ཁྱད་པར་དོན་ཆེན་གནད་རྣམས་ལ།།
སེང་གེའི་ཚུལ་གྱིས་འཇིགས་མེད་པར།།
བྱ་བའི་ལས་ལ་སྦྱར་བར་བྱ།།
དམན་པ་བསྟེན་པས་མི་རྣམས་ཉམས་འགྱུར་ཞིང་།།
ཐད་ཀར་བབ་པ་བསྟེན་པས་སོ་ན་གནས།།
མཆོག་རྣམས་ལ་བསྟེན་དམ་པ་འཐོབ་འགྱུར་བ།།
དེ་ཕྱིར་བདག་བས་གཙོར་གྱུར་བསྟེན་པར་བྱ།།
ཡོན་ཏན་ཀུན་དང་ལྡན་པ་དཀོན།།
131

ལེགས་བཤད་སྣ་ཚོགས།
ཡོན་ཏན་ཅི་ཡང་མེད་པའང་ཉུང་།།
ཡོན་ཏན་གཙོ་ཆེ་བསྟེན་བྱས་ཏེ།།
སྐྱོན་འདོར་ཡོན་ཏན་ལེན་པར་བྱ།།
ཆུ་ཡིས་ཕྱེད་ཙམ་གང་བ་ཡི།།
བུམ་པ་སྤྱི་བོར་ཐོགས་པ་བཞིན།།
ཐོས་ཆུང་ང་རྒྱལ་ཆེ་བ་ཕལ།།
བཀུར་བར་ཤིན་ཏུ་དཀའ་བ་ཡིན།།
ངན་པ་ཇི་སྲིད་ཉམ་ཆུང་བ།།
དེ་སྲིད་བར་དུ་རང་བཞིན་བཟང་།།
ཇི་སྟེ་རྙེད་བཀུར་ཐོབ་པ་ན།།
དེ་མ་ཐག་ཏུ་འགྱིང་ཚུལ་སྟོན།།
གཞོན་ཡང་རྒན་པའི་ཉེ་བར་ཞི་ལ་དགའ།།
མཁས་པར་གྱུར་ཀྱང་ཤེས་པའི་ང་རྒྱལ་མེད།།
གཟི་བརྗིད་ཆེ་ཡང་བཟོད་ཅིང་དེས་པའི་ངང་།།
ཇེ་མཐོར་ཕྱིན་ཀྱང་སྙེམས་པ་མེད་རྣམས་མཆོག །
132

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མཐུ་ཆེ་བ་དང་འགྲོགས་གྱུར་ན།།
མཐོན་པོ་ཉིད་དུ་སུ་མི་འགྱུར།།
མེ་ཏོག་ཕྲེང་བར་འབྲེལ་བ་ཡི།།
སྐུད་པ་མགོ་ལ་འདོགས་པར་བྱེད།།
དམ་པ་དག་དང་འགྲོགས་པ་ན།།
རང་རྒྱུད་ཡོན་ཏན་ལྡན་པར་འགྱུར།།
ཀོ་ཏུ་བྷ་དང་ལྷན་ཅིག་པའི།།
རྡོ་ཁམས་གསེར་དུ་སྒྱུར་བར་བྱེད།།
བོང་བུ་ཕྱུགས་ལ་མེ་ཏོག་ཕྲེང་བས་ཅི།།
དུད་འགྲོ་ཕག་ལ་ཁ་ཟས་ཞིམ་པོས་ཅི།།
ལོང་ལ་སྣང་དང་འོན་པ་དག་ལ་གླུ།།
གླེན་པ་རྣམས་ལ་ཆོས་ཀྱིས་ཅི་ཞིག་བྱ།།
གང་ཞིག་ཚིག་གཅིག་ཙམ་སྟེར་བའི།།
བླ་མར་ཕྱག་བྱས་མ་བཏུད་ན།།
ཁྱི་ཡི་སྐྱེ་བ་བརྒྱ་བརྒྱུད་ནས།།
133

ལེགས་བཤད་སྣ་ཚོགས།
རིགས་ངན་དག་ཏུ་སྐྱེ་བར་གསུངས།།
རིག་པ་གཞོན་པའི་དུས་ན་བསླབ།།
བ་ནི་དགུན་གྱི་དུས་སུ་གསོ།།
ཞིང་ནི་དྲོད་གཤེར་ལྡན་ཚེ་རྨོ།།
འདི་གསུམ་འབྲས་བུ་སྨིན་པའི་རྒྱུ།།
གྲོག་མཁར་ས་དང་སྦྲང་རྩི་དང༌།།
ཡར་ངོའི་ཟླ་བ་བསླབ་པའི་བློ།།
རྒྱལ་པོའི་ནོར་དང་སྤྲང་པོའི་ནོར།།
ཅུང་ཟད་ཅུང་ཟད་བསགས་པས་འཕེལ།།
ཡོན་ཏན་དག་ལ་འབད་བྱ་ཡི།།
འགྱིང་ཚུལ་བསྟན་པས་ཅི་ཞིག་བྱ།།
ཡོན་ཏན་མེད་པའི་ཆེ་འགྱིང་ནི།།
རང་ཉིད་སྨ་ཕབ་ཁོ་ན་ཡིན།།
མནོག་ཆུང་བདེ་བས་གཡེངས་པ་ལ།།
13:4

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དོན་ཆེན་ཡོན་ཏན་ག་ལ་སྐྱེ།།
དེ་བས་སློབ་ཚེ་སྡུག་བསྔལ་ཀུན།།
ཁྱད་དུ་བསད་དེ་ཡོན་ཏན་བསླབ།།
རིག་པའི་གནས་དང་དམ་པའི་གཞུང་།།
མ་ཐོས་བར་དུ་ཤེས་མི་འགྱུར།།
ཐོས་པས་བླང་དོར་གནས་ཀུན་ལ།།
བློ་གྲོས་མིག་བཟང་འབྱེད་པར་བྱེད།།
ཡང་དག་མཁས་པའི་སློབ་དཔོན་ལ།།
བསྟེན་པར་མ་བྱས་རིག་པ་དེ།།
འཕྱོན་མ་ཡི་ནི་བུ་བཞིན་དུ།།
ཁུངས་བཙུན་པར་ནི་མི་འགྱུར་རོ།།
ཡ་རབས་རིགས་བརྒྱུད་མཐོ་བ་དང་།།
མཁས་ཤིང་དམ་པའི་སྐྱེས་བུ་ལ།།
བསྟེན་ཅིང་ཁུངས་ཕྱུང་བྱས་ཙམ་གྱིས
སྐྱེ་བོ་གཞན་གྱིས་རྩི་བར་བྱེད།།
135

ལེགས་བཤད་སྣ་ཚོགས།
ལེགས་པར་མཐར་ཕྱིན་སྦྱང་གྱུར་ན།།
གཞུང་གཅིག་ཤེས་ཀྱང་ཉི་མ་བཞིན།།
ཐེ་ཚོམ་དང་བཅས་གཞུང་མང་པོ།།
འཛིན་རློམ་བྱས་ཀྱང་རྒྱུ་སྐར་འདྲ།།
ཐོས་པའི་དོན་ལ་རྩེ་གཅིག་ཏུ།།
རིགས་པའི་ལམ་ནས་དཔྱད་བྱས་ཏེ།།
བསམ་བྱུང་ངེས་པ་མ་རྙེད་ན།།
ཐོས་ཀློག་ཕལ་ཆེར་ནེ་ཙོ་འདྲ།།
རིགས་དང་མི་རིགས་དཔྱོད་པའི་བློ་མེད་ཅིང༌།།
ཐོས་དང་བསོད་ནམས་དོན་དུ་མི་གཉེར་བར།།
ལྟོ་འགྲངས་འཁྲིག་སྤྱོད་ཙམ་གྱིས་དུས་འདའ་བའི།།
སྐྱེས་བུ་དེ་བློ་ཕྱུགས་དང་ཁྱད་པར་ཅི།།
རྒས་ཤིང་འཁོགས་པར་གྱུར་ནའང་།།
འབད་དེ་ཐོས་བསམ་ཤེས་རབ་སྦྱང་།།
136

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཤེས་རྒྱུད་དེ་ལ་དེས་བསྒོས་པས།།
སྐྱེ་བ་གཞན་དུ་མཁས་པར་འགྱུར།།
རིག་པ་གླེགས་བམ་ལ་གནས་དང༌།།
མ་བསྒྲུབས་པ་ཡི་གསང་སྔགས་དང་།།
ཚགས་སུ་མ་བྱས་ཡོ་བྱད་རྣམས།།
དགོས་པའི་དུས་སུ་སླེབ་པར་དཀའ།།
རང་གི་འདི་ཕྱིའི་ལེགས་ཚོགས་དང་།།
འབངས་ཀྱི་དོན་རྣམས་མཐའ་དག་ལ།།
མི་བདག་དུས་སུ་བསྒྲིམ་བྱ་སྟེ།
ལེ་ལོས་ཕྱི་བཤོལ་མི་བྱའོ།།
བརྩོན་པ་དག་དང་བྲལ་གྱུར་ན།།
དོན་ཆུང་ཡིན་ཡང་འགྲུབ་པར་དཀའ།།
བརྩོན་འགྲུས་ལྡན་ན་ཡོན་ཏན་ཀུན།།
རང་གི་ལག་ན་གནས་དང་མཚུངས།།
137

ལེགས་བཤད་སྣ་ཚོགས།
བདག་ཉིད་བདག་གི་མགོན་ཡིན་གྱི།
གཞན་པ་སུ་ཞིག་མགོན་དུ་འགྱུར།།
དེ་བས་རང་དོན་ཤེས་པ་རྣམས།།
ཡོན་ཏན་ལེན་ལ་ཤིན་ཏུ་བརྩོན།།
དགྲ་བོ་མི་དགར་བྱེད་འདོད་ན།།
རང་ཉིད་ཡོན་ཏན་ལྡན་པར་བྱ།།
ཁྲོ་བོའི་སེམས་དང་ཚིག་རྩུབ་ཀྱིས།།
གཞན་དག་མི་ཐུལ་རང་ལ་གནོད།།
མཆོག་རྣམས་རྒུད་དང་ཉམ་ངའི་ཚེ།།
སྙིང་སྟོབས་བློ་གྲོས་ལྷག་པར་ཆེ།།
མུན་པ་ཐིབ་པོས་ནོན་པ་ན།།
སྒྲོན་མེ་ལྷག་པར་གསལ་བ་ཡིན།།
གང་ཞིག་ཁྲོ་ན་འཇིགས་མེད་ལ།།
དགའ་ནའང་ཕན་འདོགས་མི་ནུས་པ།།
ཚར་གཅོད་རྗེས་འཛིན་མེད་པ་དེ།།
དགའ་མ་ཁྲོ་ཡང་དེས་ཅི་བྱ།།
138

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཕན་བཏགས་པ་ལ་དྲིན་མི་གཟོ།།
གནོད་བྱས་ལན་ལྡོན་མེད་པ་ཡི།།
ནུས་མེད་ལམ་ཁའི་ཐོ་ཡོར་དང་།།
འདྲ་ལ་ཀུན་གྱིས་བརྙས་པར་བྱེད།།
བློ་ལྡན་སེམས་དཔའ་མཆོག་རྣམས་ལ།།
བྱས་པ་ཆུང་ཡང་དྲིན་གཟོ་ཆེ། །
གནོད་པ་མང་ཡང་མི་འཁྲུགས་པས།།
ས་གཞི་བཞིན་དུ་གནས་མོད་ཀྱི།།
གང་དེའི་སྤྱོད་ཡུལ་མ་ཐོབ་གཞན།།
ཕན་དང་གནོད་པ་ངོ་ཤེས་ནས།།
ཚར་གཅོད་རྗེས་འཛིན་མཐུ་ཡོད་པ།།
དེ་སྲིད་དེ་ཉིད་ཀུན་གྱིས་བརྩི།།
གང་ན་མགོ་བོ་གཅོད་ནུས་པ།།
དགའ་ན་རྒྱལ་སྲིད་སྦྱིན་པར་ནུས།།
13)

ལེགས་བཤད་སྣ་ཚོགས།
ནུས་པ་ཆེ་དང་མ་ལྡན་ན།།
མི་བདག་ཅེས་གྲགས་དགོས་པ་ཆུང་།།
མི་ལྕོགས་པ་ཡི་བྱ་བ་ལ།།
གཞན་གྱིས་རྦད་ཀྱང་བསྒྲུབ་མི་བྱ།།
དགེའོ་དགེའོ་ཞེས་སྨྲས་པས།།
མེ་ཡི་ནང་དུ་སུ་ཞིག་མཆོང་།།
ཐབས་ལ་མཁས་བྱས་དོན་གང་ཞིག །
དཀའ་ཡང་བསྒྲུབ་པར་ནུས་མཐོང་ན།།
གཞན་གྱིས་བཀག་ཀྱང་ལྡོག་མི་བྱ།།
མཁས་པས་རིན་ཆེན་ལེན་དང་མཚུངས།།
སྦྲུལ་གདུག་མགོ་ལས་ནོར་བུ་བཞིན།།
བྱ་བ་ཆུང་ངུ་དག་ལ་ཡང་།།
བག་ཟོན་བཅས་པས་བསྒྲུབ་བྱ་ཡི།།
བབ་ཅོལ་རྩོམ་པ་ནམ་ཡང་མིན། །
140

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མཛེ་ཅན་མེར་ནི་འཇུག་པ་ལྟའི།།
ཕུང་ཀྲོལ་རྣམས་ཀྱིས་ཉེན་ཆེ་བའི།།
བྱ་བའི་གནས་ལ་འཇུག་པ་གང་།།
རྣལ་མར་གནས་པས་བྱར་མི་རུང་།།
འཕྲོད་པར་ཟ་བའི་མི་ལ་ནི།།
ཟས་ལས་བྱུང་བའི་ནད་མེད་པ།།
དེ་བཞིན་ལེགས་པར་བརྟགས་ནས་སུ།།
བྱ་བ་བྱེད་ལ་ཉེས་པ་དཀོན།།
དོན་ཆུང་པ་ལ་ཆགས་རྣམས་ཀྱིས།།
ཆེན་པོའི་བདེ་བ་མི་འཐོབ་པས།།
བློ་ནི་ཅི་ནས་རྒྱ་བསྐྱེད་དེ།།
ཡོན་ཏན་ཆེན་པོ་ཉིད་དུ་བྱ།།
བསྒྲུབ་ན་ལྷ་ཡང་འགྲུབ་འགྱུར་ལ།།
བཅོམ་ན་བྲག་ཀྱང་ཤིག་པའི་ཕྱིར།།
ཞུམ་པ་དང་དུ་མི་བླང་བར།།
141

ལེགས་བཤད་སྣ་ཚོགས།
བIWརྒྱུན་ཆགས་པར་ནི་བརྩོན་པར་བྱཔ
གོམས་ན་སླ་བར་མི་འགྱུར་བའི།།
དངོས་དེ་གང་ཡང་ཡོད་མ་ཡིན།།
ངང་པ་མཚོ་དང་བྱ་རྒོད་དག །
དུར་ཁྲོད་ལ་དགའ་གོམས་པའི་བློ།།
སྟོབས་ལྡན་ཤ་ཁྲག་རྟག་ཟ་བའི།།
སེང་གེ་ལོ་རེར་ལན་གཅིག་འཁྲིག །
རྡུལ་ཙམ་འགམ་པའི་བོང་བུ་རྣམས།།
རྟག་ཏུ་བག་མེད་འཁྲིག་པ་སྤྱོད། །
ཆགས་བྲལ་ཆགས་དང་ཡིད་ལོག་བཞིན།།
འགྲོ་རྣམས་སེམས་ཀྱི་རྗེས་སུ་འབྲངས།།
སེམས་ནི་གོམས་པའི་རྗེས་འགྲོའི་ཕྱིར།།
རང་སེམས་དབང་གྱུར་དངོས་གྲུབ་མཆོག །
སྐྱེ་རྒུ་ལས་ཀྱི་རྗེས་འབྲངས་པས།།
142

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
ཕལ་ཆེར་རང་དབང་ཡོད་མ་ཡིན།།
ལས་དེའང་སེམས་པས་བཀོད་པའི་ཕྱིར།།
སེམས་གདུལ་བ་ལ་ནན་ཏན་བྱ།།
ས་སྟེང་འདི་ན་བདེ་བ་དང༌།།
སྡུག་བསྔལ་རིས་སུ་བྱས་པ་མེད།།
འཇིག་རྟེན་འཇིག་རྟེན་འདས་པའི་དོན།།
གང་སྒྲུབ་བདག་ལ་རག་ལས་པས།།
གཞན་གྱི་དྲིང་ལ་མི་འཇོག་པར།།
བདག་ཉིད་གཅིག་པུས་བགྱི་བའི་དོན།།
མཐར་ཕྱིན་པ་ནི་བྱའོ་ཞེས།།
སེམས་པ་སྐྱེས་བུ་སེང་གེ་ཡིན།།
ཇི་ལྟར་མེ་ནི་རླུང་གིས་སྦྱར་གྱུར་ན།།
ཚང་ཚིང་ནགས་ཀྱི་ཚོགས་རྣམས་ཚིག་པར་ནུས།།
དེ་བཞིན་ཐབས་དང་ལྡན་པར་གང་བརྩོན་པ།།
མི་མཐུན་རྒོལ་བའི་ཕྱོགས་ལས་རྣམ་པར་རྒྱལ།།
13

ལེགས་བཤད་སྣ་ཚོགས།
དགེ་བའི་སྐས་ལས་མཐོ་རིས་གནས་འགྲོ་ཞིང་།།
དཔལ་དང་འབྱོར་པའི་མཚོ་ཆེན་རང་གིར་བྱེད།།
ས་གསུམ་འདུ་བ་མགྲོན་དུ་འགུགས་པ་ཡང་།།
བརྩོན་པས་ལག་ན་གནས་པ་བཞིན་དུ་བྱེད།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། བརྟན་
ཞིང་བརྩོན་པ་བརྟག་པའི་རབ་ཏུ་བྱེད་པ་སྟེ་དགུ་པའོ།།
དཔལ་དང་འབྱོར་པ་ཕུན་སུམ་ཚོགས་ལྡན་པའི།།
མི་བདག་བཟང་པོ་རྣམས་ནི་ལྷག་པར་དུལ།།
རྒྱུ་སྐར་ཕྲེང་བས་བསྐོར་བའི་རི་བོང་འཛིན།།
སྤྲིན་མེད་མཁའ་ལ་འཆར་བ་ཇི་བཞིན་ནོ།།
ཡོན་ཏན་ཆུང་རྣམས་ང་རྒྱལ་ཆེ། །
ཡོན་ཏན་མཆོག་ལྡན་ཁེངས་པ་བྲལ།།
སྙེ་མ་ལོང་བ་མགོ་འཕང་མཐོ།།
འབྲས་བཟང་སྨིན་པ་དུད་དེ་གནས།།
144

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རང་གིས་རང་ལ་བསྟོད་བྱེད་པ།།
བརྒྱ་བྱིན་ཡིན་ཡང་མི་མཛེས་པས།།
ཁ་ཅོལ་ཆུང་དུས་མི་གཅོལ་བར།།
རྒྱ་མཚོ་བཞིན་དུ་བརླིང་བར་བྱ།།
ཡོན་ཏན་ཅན་ལ་ལྷག་པར་དགྲར་གྱུར་ཅིང་།།
མཐོ་བར་འགྱིང་བཞིན་དམའ་བར་སྒྱུར་བྱེད་པ།།
བདག་གི་སྐྱོན་རྣམས་མཐོང་དུ་མི་སྟེར་བའི།།
ང་རྒྱལ་དང་མཚུངས་ཉེས་པ་གཞན་ཡོད་མིན།།
མཐོང་བ་ཙམ་ནས་སྐྱེ་བོས་སྡང་འགྱུར་ལ།།
དེ་ཡི་དཔལ་ལ་གཞན་རྣམས་ཤིན་ཏུ་འཁུ།།
བརྙས་ཐབས་སྣ་ཚོགས་མགྲོན་དུ་འགུགས་བྱེད་པའི།།
ང་རྒྱལ་གདོན་དེ་ང་རྒྱལ་ཅན་ལ་འཇུག །
གདོན་གཞན་སྔགས་ཀྱིས་གདུལ་ནུས་ཀྱི །
ང་རྒྱལ་ཅན་ལ་ལེགས་སྨྲས་ན།།
145

ལེགས་བཤད་སྣ་ཚོགས།
སྦྲུལ་ལ་འོ་མ་བླུད་པ་བཞིན།།
ཐབས་དེས་ཞི་བར་བྱེད་མི་འགྱུར།།
ཙན་དན་གླ་རྩི་ག་བུར་གྱིས་བསྒོས་ཀྱང་།།
སྒོག་སྐྱའི་དྲི་ངན་རང་བཞིན་མི་འདོར་ལྟར།།
དམ་པའི་གཞུང་ལུགས་མང་པོ་ལེགས་བསླབས་ཀྱང༌།།
རང་བཞིན་ངན་པའི་མཚན་ཉིད་འདོར་བར་དཀའ།།
ལེགས་བཤད་ཤེས་ཤིང་འོས་པའི་གནས་ལ་གུསདུན་བld
མི་འོས་བརྙས་ཐབས་བྱེད་ཚེ་སྤོབས་པའི་གདིངས།།
ལྷུན་པོའི་རྩེ་མོ་ལྟ་བུར་གཟེངས་མཐོ་བ།།
སྐྱེས་བུ་དེ་ཡི་ང་རྒྱལ་རྒྱན་དང་འདྲ།།
བདེ་ཞིང་འབྱོར་དུས་སྤོབས་པའི་གཟེངས་མཐོ་ཞིང་།།
བཤད་ཀྱང་མི་གོ་ཀུན་ལ་རྩ་འདྲར་བརྙས།།
འཇིགས་པ་མངོན་སུམ་བྱུང་ཚེ་ཞུམ་པའི་མཐར།།
སྙེགས་པར་བྱེད་པ་སྐྱེས་བུ་ཐ་ཤལ་རྟགས།།
146

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གཞན་ལས་འཚོལ་ཞིང་ཟས་ཞིམ་འདོད།།
སློང་མོས་འཚོ་ཞིང་ཁེངས་པ་ཆེ།།
བསྟན་བཅོས་མི་ཤེས་རྩོད་པར་འདོད།།
འདི་གསུམ་འཇིག་རྟེན་བཞད་གད་རྒྱུ།།
རྙེད་དང་བཀུར་སྟིས་བླུན་པོ་ལ།།
ང་རྒྱལ་སྐྱེ་ཞིང་སྐྱོན་རྣམས་སྒྲིབ།།
དྲེའུ་མོ་ཡི་མངལ་ཆགས་བཞིན།།
E
ཕོ་ཤལ་བཀུར་སྟིས་བརླག་པར་འགྱུརནམ
 ར།།
དམ་པ་ཇི་ལྟར་གོ་འཕང་མཐོ་གྱུར་པ།།
དེ་ལྟར་དེ་ལྟར་དུལ་ཞིང་གཞན་ཕན་བརྩོན།།
དེ་ཡི་གྲགས་པ་ཕྱོགས་དང་ཕྱོགས་རྣམས་སུ།།
སྐྱེ་བོའི་ཚིག་གིས་བསྒྲགས་ཏེ་ཁྱབ་པར་འགྱུར།།
མེ་ཏོག་དྲ་ནི་རྫི་ཕྱོགས་ཁོ་ནར་གཞོལ།།
མཆོག་རྣམས་གྲགས་པའི་དྲི་བསུང་ཕྱོགས་ཀུན་ཁྱབ།།
བདག་ཉིད་དུལ་ཞིང་ཡོན་ཏན་སྦ་བྱེད་ཀྱང༌།།
གཞན་གྱིས་གཞན་ལ་ངོམས་པ་བཞིན་དུ་སྒྲོགས།།
147

ལེགས་བཤད་སྣ་ཚོགས།
མི་མཁོས་ང་རྒྱལ་ཆེ་བའི་སྐྱེ་བོ་ནི།།
རིགས་གཟུགས་ཐོས་སོགས་ཡོན་ཏན་ཆུང་ངུ་ཡིས།།
ཁྲོན་པའི་རུ་སྦལ་བཞིན་དུ་ཁེངས་གྱུར་ནས།།
དམ་པ་རྣམས་ལ་ལྷག་པར་གཤེ་བྱེད་ཀྱང་།།
དེ་ཡིས་དམ་པའི་ཡོན་ཏན་མི་འགོགས་ལ།།
རང་གི་འདི་ཕྱིའི་ཡོན་ཏན་ཟད་པར་བྱེད།།
མེ་ལྕེ་ཐུར་དུ་སྦུབས་པར་གྱུར་པ་དེས།།
རང་གི་ལག་པར་སྲེག་པར་བྱེད་དང་མཚུངས།།
རིགས་གཟུགས་འབྱོར་པ་ཐོས་སོགས་ཡོན་ཏན་ནི།།
གོང་ནས་གོང་དུ་རྒྱ་ཆེར་འཕགས་མཆིས་པས།།
བློ་ཆུང་རིགས་སོགས་མཉམ་པ་གཞན་དག་ལ།།
འགྲན་ཞིང་ང་རྒྱལ་བྱེད་པ་ཤིན་ཏུ་འཁྲུལ།།
ང་རྒྱལ་དག་གིས་སྨྲ་ཕབ་མ་བྱས་པའི།།
ཡོན་ཏན་ཆུང་བར་གྱུར་ཀྱང་ཆེ་དང་འདྲ།།
] 48

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འབྱོར་དང་ཐོས་སོགས་ཤིན་ཏུ་རྒྱ་ཆེ་ཡང་།།
ང་རྒྱལ་དུག་དང་འདྲེས་ན་ཆུང་བར་བྱེད།།
འདོད་པས་ལོང་བས་སྡིག་མི་མཐོང་།།
དམུས་ལོང་གིས་ནི་གཟུགས་མི་མཐོང་།།
དྲེགས་པ་ཡིས་ནི་སྐྱོན་མི་མཐོང་།།
བདག་ལྟས་དེ་ཉིད་མི་མཐོང་ངོ༌།།
རིགས་དང་བློ་གྲོས་ལྡན་རྣམས་ཀྱིས།།
བཀུར་ལ་དམན་པས་བརྙས་ཐབས་བྱེད།།
མཁས་པས་ཕྱག་བྱས་མཆོད་རྟེན་ནི།།
ཁྲ་རྣམས་སྟན་དུ་བཏིང་བར་བྱེད།།
མཁའ་ལ་གྱེན་དུ་གཏོར་བྱས་པའི།།
མི་གཙང་རང་ཐོག་འབབ་པ་བཞིན།།
མ་རབས་ང་རྒྱལ་ཅན་བསྟེན་ན།།
རྟེན་པ་པོ་ལ་བྱུར་དུ་འབབ།། །
མཁས་ཤིང་ཡ་རབས་དུལ་བ་ལ།།
149

ལེགས་བཤད་སྣ་ཚོགས།
བརྟེན་པ་ཙམ་གྱིས་རྟེན་པ་པོར།།
ཡོན་ཏན་དཔལ་དང་གྲགས་པ་འཕེལ།།
ནོར་བུས་གཙུག་རྒྱན་བྱས་པ་བཞིན།།
གསང་བའི་བདག་པོའི་མཚན་བཟུང་བས།།
འབྱུང་པོའི་ཚོགས་རྣམས་སྲུང་བ་ལྟར།།
རིགས་མཐོ་བ་དང་མཁས་པ་ལ།།
འབྲེལ་པ་རྣམས་ཀྱང་མཆོད་པ་ཐོབ།།
ཆེན་པོས་ང་རྒྱལ་བྱ་ཅི་དགོས།།
ང་རྒྱལ་མེད་ཚེ་ལྷག་པར་མཛེས།།
དམན་པས་ང་རྒྱལ་བྱས་ཅི་ཕན།།
ང་རྒྱལ་ཡོད་ན་ལྷག་པར་བརྙས།།
ང་རྒྱལ་ཕྲག་དོག་གཡོན་གསུམ་གྱི།།
སྐྱོན་ལྡན་སྐྱེ་བོ་བླུན་གྱུར་གང༌།།
མཛའ་བར་བྱས་ན་མི་རུང་འཕེལ།།
རྒྱང་དུ་བསྲིང་ན་བདེ་བ་ཐོབ།།
150.

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བཟང་པོ་དགྲ་རུ་གྱུར་ཀྱང་སླ།།
ལེགས་པར་བསྡུམ་ན་ཕན་པར་བྱེད།།
སྦྲུལ་གདུག་ལས་ཀྱང་ཐུ་བ་ཡི།།
སྐྱེ་བོ་ངན་པ་མཛར་མི་རུང༌།།
མཛའ་བར་བྱས་ན་ཁྲོ་འགྱུར་ཞིང་།།
ཕན་བཏགས་པ་ན་ལོག་པར་ལྟ།
བདེན་པར་སྨྲས་ན་ཕྱིར་རྒོལ་བ།།
བཅོས་སུ་མི་རུང་མི་སྲུན་ཡིན།།
མཁས་པ་གང་གིས་དེ་ཤེས་ནས།།
འཇམ་པོས་བྲིད་བར་མི་བྱ་སྟེ།
བད་ཀན་ནད་ལ་རྩུབ་བཅོས་བཞིན།།
ཐབས་ལ་མཁས་པས་བརླང་བར་བྱ།།
དྲང་པོ་ཕལ་ཆེར་གཞོམ་གྱུར་ལ།།
འཇམ་པོ་ཕལ་ཆེར་བརྙས་བགྱིད་པས།།
15]

ལེགས་བཤད་སྣ་ཚོགས།
དེས་ཤིང་དྲང་བ་རྣམས་ཀྱིས་ཀྱང་།།
མི་སྲུན་བླུན་ལ་ཅི་འོས་སྦྱར།།
སྐྱེ་བོ་ངན་དང་གསེར་དང་རྔ།།
མི་སྲུན་རྟ་དང་བུད་མེད་དྲེགས།།
ལྔ་པོ་བརྡུང་ན་དུལ་འགྱུར་གྱི། །
དེ་དག་འཇམ་པོའི་འོས་མ་ཡིན།།
ཡ་རབས་རིགས་ཀྱི་གདོང་ན་པདྨ་མེད།།
མ་རབས་རིགས་ལ་ཀླད་ནས་རྭ་མ་སྐྱེས།།
ཇི་ལྟ་ཇི་ལྟར་སྤྱོད་པའི་ཁྱད་པར་གྱིས།།
འཕྱོན་མའི་བུ་ཡི་རིགས་རྣམས་གསལ་བ་ཉིད།།
དེས་པ་རྣམས་ཀྱིས་སྦྱིན་པ་མ་སྩལ་ལ།།
ང་རྒྱལ་ཅན་གྱིས་གཞན་ནོར་མ་འཕྲོགས་ཀྱང་།།
ཇི་ལྟ་ཇི་ལྟར་སོ་སོའི་སྐྱོན་ཡོན་ལས།།
སྐྱེ་བོ་རྣམས་ནི་དགའ་དང་སྡང་བར་བྱེད།།
152

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ང་རྒྱལ་མེད་ཅིང་དེས་པར་གྱུར་པའི་སྐྱེ་བོ་གང༌།།
འགྲོགས་ན་བདེ་ཞིང་མཛའ་བ་རབ་ཏུ་བརྟན་གྱུར་པ།།
འབྲས་ལྡན་ལྗོན་ཤིང་བཟང་པོའི་གྲིབ་མ་སྣུམ་པོར་ནི།།
ངལ་བསོས་བཞིན་དུ་བརྟེན་རྣམས་བདེ་བ་ཐོབ་པར་བྱེད།།
ང་རྒྱལ་ཆེ་ཞིང་མ་དུལ་བ་ཡི་སྐྱེ་བོ་གང༌།།
མཐོན་པོའི་རིགས་སུ་སྐྱེས་ཀྱང་དེ་ལ་སྐྱབས་འཚོལ་རྣམས།།
སྤྲིན་ཆུང་གྲིབ་མ་བཞིན་དུ་རྗེས་སུ་ཕན་མི་འགྱུར།།
དེ་ཕྱིར་དྲེགས་མེད་དེས་པའི་ས་སྐྱོང་བསྟེན་པར་བྱ།། །
ང་རྒྱལ་མེད་ཅིང་དུལ་བ་དང་ལྡན་འདི་ནི་ཟླ་བ་མིན་ཡང་ས་གསུམ་ན
ཀུན་དགར་བྱེད།།འགྲོགས་ན་ཤིན་ཏུ་བདེ་བའི་འཇུག་ངོགས་དམ་
པ་ཡིན་ཡང་བདུད་རྩིའི་རྫིང་བུ་གྱུར་མ་ལགས།།མཐའ་དག་སྐྱེ་བོ་
དགའ་ཞིང་ལྟ་བས་འདུན་སར་གྱུར་ཀྱང་ལྷ་ཡི་དགའ་ཚལ་མ་ཡིན་
ནོ།།གཞལ་མེད་ཁང་མཆོག་མིན་ཡང་འདི་ཕྱིར་བདེ་ཞིང་ལེགས་པའི་
སྒོ་བརྒྱ་འབྱེད་པའི་ཚུལ་དང་ལྡན།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། མི་བདག་
དུལ་བ་བརྟག་པའི་རབ་ཏུ་བྱེད་པ་སྟེ་བཅུ་པའོ།།
153

ལེགས་བཤད་སྣ་ཚོགས།
ཆེན་པོའི་སར་གནས་མི་ཡི་བདག་པོ་རྣམས།།
རང་གི་འཁོར་གྱི་སྐྱེ་བོ་མཐའ་དག་ལ།།
ཕྱོགས་ལྷུང་མེད་པར་གཅིག་ཏུ་མཉམ་པའི་ཡིད།།
ཡངས་པའི་ས་ཆེན་བཞིན་དུ་བཞག་པར་བྱེད།།
གྲུ་གཅིག་ནང་དུ་ཞུགས་པ་ལའང་།།
ཕྱོགས་ལྷུང་ཅན་དེ་མི་མཛེས་ན།།
སྐྱེ་བོ་མང་པོའི་ཚེ་གཅིག་གི །
དཔོན་དུ་གྱུར་པ་སྨོས་ཅི་དགོས།།
རང་གི་འབངས་ཀྱི་སྐྱེ་བོ་ཀུན།།
གཙོ་བོ་དེ་ལ་བསྟེན་པར་མཉམ།།
དེ་ཕྱིར་མཉམ་པར་བསྐྱང་བྱ་ཡི།།
མི་མཉམ་གྱུར་ན་ཡི་ཆད་འགྱུར།།
ཡོན་ཏན་ཅན་ལ་རྗེས་བརྩེ་ཞིང་།།
མ་རུངས་པ་ལ་ཚར་གཅོད་པ།།
སོ་སོའི་ལས་འབྲས་མངོན་སུམ་དུ།།
བསྟན་ཕྱིར་འདི་ནི་མི་མཉམ་མིན།།
154

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སོ་སོའི་ལས་སྐལ་གང་ཐོབ་པ།།
འདི་ལ་བགོ་བྱ་ཅི་ཞིག་ཡོད།།
ཁྲལ་དང་ཁྲིམས་དང་སྲུང་ཚུལ་རྣམས།།
ཉེ་རིང་བྱས་ན་མི་མཉམ་ཡིན།།
རྒྱལ་པོས་རང་གི་ཡུལ་ཁམས་རྣམས།།
དགྲ་དང་གནོད་པ་ཕོངས་པའི་ཕྱོགས།།
རྣམས་ལས་ཇི་ལྟར་ནུས་པར་བསྲུང་།།
གཅིག་མ་བསྲུངས་ཀྱང་རྒྱལ་པོ་མིན།།
ཐབས་ནི་གང་གིས་བསྲུང་ཞེ་ན།།
རང་དོན་མི་ཤེས་ནུས་མེད་རྣམས།།
འདི་བྱོས་འདི་ལས་མ་འགལ་ཞེས།།
ཁྲིམས་སུ་བཅས་པས་སྲུང་བར་བྱེད།།
ཁྲིམས་ལས་འགལ་ན་སུ་ཡང་རུང་
མཚུངས་པར་ཆད་པས་བཅད་བྱ་ཡི།།
155

ལེགས་བཤད་སྣ་ཚོགས།
འདས་འགའ་ལའང་ཡང་བར་མི་བྱ་སྟེ །
དེ་ལྟར་བྱས་ན་ཁྲིམས་སྙོམས་སོ།།
ཁྲིམས་ནི་སྙོམས་པར་བྱས་ནས་སུ།།
སྐྱེ་རྒུ་བདེ་བར་བསྐྱང་བའི་ཕྱིར།།
བཀའ་དྲིན་ཚུལ་གྱིས་དྲུག་ཆའི་དཔྱ།།
དུས་བཟང་རྒྱལ་རྣམས་ཀྱིས་ཀྱང་བླང་།།
སྙིགས་མའི་དུས་ཀྱི་རྒྱལ་པོ་རྣམས།།
སྐྱེ་རྒུ་ཚུལ་བཞིན་མི་སྐྱོང་བར།།
དཔྱ་ལ་གདུ་བར་བྱེད་པ་ནི།།
བྲན་གཡོག་ངོ་ཚ་མེད་དང་འདྲ།།
བྲན་གཡོག་ངོ་ཚ་མེད་པ་རྣམས།།
བཟའ་བཏུང་མཐོང་ན་ནན་གྱིས་འདུ།།
དཀའ་བ་མཐོང་ན་ཐབས་ཀྱིས་བྱོལ།།
ལས་མི་བྱེད་པར་གླ་རྔན་འདོད།།
156

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
འོས་པའི་དཔྱ་ཁྲལ་སྡུད་པ་ཡང་།།
འབྱོར་དང་འབྱོར་མེད་རིམ་པ་དང་།།
བསྟུན་ནས་མཉམ་པར་བླང་བྱ་ཡི།།
མི་མཚུངས་བླངས་ན་ག་ལ་སྙོམས།།
ཁྲལ་འདེད་བྱ་བའི་འབངས་ཀུན་ལ།།
ཡུལ་དུས་འབྱོར་བ་དང་བསྟུན་ཏེ །
གཞིས་ལ་གནོད་པ་མེད་པར་བླང༌།།
མི་ལྕོགས་པ་ཡིས་མནར་མི་བྱ།།
བ་འཇོ་མེ་ཏོག་བཏུ་ཚུལ་དུ
རྩ་བ་ཉམས་པར་བྱ་མི་རིགས།།
གལ་ཏེ་རྩ་བ་ཉམས་བྱས་ན།།
རྒྱལ་པོས་ད་གཟོད་སུ་ལས་ལེན།།
འབངས་རྣམས་རང་གི་ལག་མཐུ་ཡིས།།
བསྒྲུབས་པའི་ལོངས་སྤྱོད་རྒྱ་ཆུང་ལ།།
J
ལོ་རེའི་བཟའ་བཏུང་གོས་རྣམས་ཀྱང་།།
སེམས་ཁྲལ་མེད་པར་བདོག་པའང་དཀོན།།
157

ལེགས་བཤད་སྣ་ཚོགས།
གྲོང་ཁྱེར་དུ་མའི་དཔྱ་ཁྲལ་ནི།།
ཅུང་ཟད་བླངས་ཀྱང་བསྡོམས་ན་མང༌།།
དེ་ཕྱིར་རྒྱལ་པོས་འཁོར་རྣམས་ལ།།
བརྩེ་སེམས་བཞག་སྟེ་དཔྱ་བླང་བྱ།།
དཔྱ་དབུལ་པ་དང་ལས་བྱེད་སོགས།།
རྒྱལ་པོར་ཕན་པའི་བགྱི་བ་ལ།།
ཆ་མཚུངས་རིགས་པས་ཁྲལ་རྣམས་ལ།།
འཁོར་ཀུན་སྐྱིད་སྡུག་སྙོམས་ན་བདེ། །
ལ་ལ་ཅི་བྱེད་རང་དབང་ཅན།།
ཁ་ཅིག་གཞན་དབང་རྟག་ཏུ་མནར།།
འདྲ་དང་མི་འདྲ་མང་བ་ཡི།།
ཡུལ་དེའི་སྐྱེ་རྒུ་མཁོས་མི་ཕེབ།།
མཆོད་གནས་དམ་པའི་ཞབས་འདེགས་དང་།།
འོས་ལ་གནང་བའི་བཀའ་དྲིན་ལ།།
158

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
འབངས་རྣམས་འགྲན་སེམས་མི་འོས་ཀྱང་།།
རིགས་མཐུན་མཉམ་པར་བསྐྱང་ན་ལེགས།།
སྐྱེ་བོ་ལས་ཀྱིས་བཀོད་པའི་ཕྱིར།།
ཐམས་ཅད་བདེ་སྡུག་མཉམ་པར་ནི།།
རྒྱལ་བས་ཀྱང་ནི་མི་སྤྱོད་ན།།
རྒྱལ་པོ་གཞན་གྱིས་ལྟ་ཅི་སྨོས།།
འོན་ཀྱང་གནས་སྐབས་བྱ་བ་ལ།།
འདྲ་ཞིང་མཉམ་པ་ཁོ་ན་ཡིས།།
ཕྱོགས་སུ་མ་ལྷུང་བསྙོམས་བྱས་ན།།
མཐོ་དམན་སུས་ཀྱང་བཀའ་ལ་བརྩི།།
རྒྱལ་པོ་ཀུན་གྱི་ཐུན་མོང་ཕྱིར།།
བྱ་བ་ཕྱོགས་སུ་མ་ལྷུང་ཞིང་།།
ཕྱོགས་ཞེན་ཅན་གྱི་ངག་མི་སྨྲ།།
གཏོང་ལའང་ཕྱོགས་ཞེན་མི་བྱའོ།།
159

ལེགས་བཤད་སྣ་ཚོགས།
རང་གི་ཆོས་ལུགས་གཙོར་བཟུང་སྟེ།།
བསྟན་ལ་ཕན་འདོགས་ཅི་བྱས་ཀྱང༌།།
དེ་ལ་གྲུབ་མཐའ་གཞན་འཁུ་ན།།
རྒྱལ་པོའི་སྐྱོན་མིན་འཁོར་གྱི་སྐྱོན།།
རང་གི་གྲུབ་མཐའ་གཅེས་བཟུང་ནས།།
གྲུབ་མཐའ་གཞན་ལ་གནོད་བྱེད་ན།།
དེ་ལ་འཁུ་བ་ཅི་བྱུང་ཡང༌།།
འཁོར་གྱི་སྐྱོན་མིན་རྒྱལ་པོའི་སྐྱོན།།
དེ་ཕྱིར་ཕྱི་རོལ་མུ་སྟེགས་ཚུན།།
རྒྱལ་པོའི་ཡུལ་ན་གང་གནས་པའི།།
གནའ་བོའི་གྲུབ་མཐའ་རང་རང་གི །
སྔ་ཚུལ་དེ་བཞིན་རྒྱལ་པོས་བསྲུང་།།
ཕན་ཚུན་བསྲེ་བར་མི་བྱ་ལ།།
ཕན་ཚུན་གནོད་དུ་མི་འཇུག་པར།།
སོ་སོར་མ་ཉམས་བསྐྱང་བ་ན།།
སྐྱེ་རྒུ་སྐྱོང་བའི་ཚུལ་ལུགས་ཡིན།།
260

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
དགོས་པའི་དུས་སུ་མ་གཏོགས་པ
སྡེ་དང་རིས་དང་གོ་ས་ལ།།
དགོས་མེད་གློ་བུར་དག་ཏུ་ནི།།
བབ་ཅོལ་འཕེལ་འགྲིབ་མི་བྱའོ།།
གློ་བུར་དུས་ཀྱི་གནང་སྦྱིན་སོགས།།
ཕྱོགས་ལྷུང་མེད་པར་བྱས་གྱུར་ན།།
མངའ་བདག་རིས་སུ་མ་ཆད་ཅེས།།
སྐྱེ་བོ་རྣམས་ནི་ཡིད་མགུ་ནུས།།
ཆ་ལུགས་དང་ནི་སྤྱོད་ལམ་སོགས།།
ཡ་མ་ཟུང་དུ་མི་བྱེད་པར།།
རྒྱུན་དུ་སྙོམས་པར་གནས་བྱས་ན།།
ཡ་རབས་ཚུལ་དུ་གནས་པ་ཡིན།།
བསྟོད་ན་ཁེངས་ཚུལ་མི་བྱ་ཞིང་།།
སྨད་ན་ཞུམ་པ་མི་བྱ་བར།།
16 }

ལེགས་བཤད་སྣ་ཚོགས།
རྟག་ཏུ་སྙོམས་པར་གནས་པ་ཡི།།
མི་བདག་དེ་ནི་གཟི་དང་ལྡན།།
ཕྱི་ཐག་བལྟ་བའི་མིག་རྒྱང་གིས།།
དགྲ་ལའང་བུ་བཞིན་བསྐྱངས་བྱས་པས།།
ཐ་མར་དགྲ་བོ་དབང་གྱུར་པ།།
ས་ཡངབློ་ཁོགས་ཡངས་པའི་ཡོན་ཏན་ཡིན།།
བློ་གྲོས་རྒྱ་མཚོ་ལྟར་ཡངས་ན།།
བྱིས་པའི་སྐྱེ་བོས་དྲོད་མི་ཟིན།།
ཅོལ་ཆུང་རྣམས་ཀྱིས་ཅལ་སྒྲོགས་ལ།།
མི་བརྟེན་སྐྱེས་བུའི་སྤྱོད་པ་མཚར།།
དོན་ཆེན་གོ་འཕང་ཆེན་པོའི་ཕྱིར།།
ཕྲན་ཚེགས་དག་ལ་བལྟ་མི་བྱ།།
ས་རྣམས་དབང་དུ་འགྱུར་བའི་སླད།།
ཅི་འབྱོར་གཏོང་ཡང་ཕོངས་སམ་ཅི།།
162

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཀུན་ཤོངས་བློ་རྒྱ་ཆེ་བ་རྣམས།།
བློ་ཆུང་སེམས་ཀྱིས་བཟོད་པར་དཀའ།། །
མིག་རྒྱང་ཐུང་བའི་སྐྱེ་བོ་ལ།།
སང་ཉིན་ལས་ཀྱང་དེ་རིང་གཙོ།།
སྦྲང་བུ་བ་རྒྱས་བཅིངས་པ་བཞིན།།
བླུན་པོ་ཕྲན་ཚེགས་ལ་ཆགས་ནས།།
དོན་ཆེན་གནས་ལ་གྲོས་མི་ཐེབས།།
རྟག་ཏུ་རང་གིས་རང་ཉིད་བཤོལ།།
ནོར་གྱིས་ནོར་རྣམས་འགུགས་བྱེད་ལ།།
དོན་ལས་དོན་གཞན་འབྱུང་བའི་ཕྱིར།།
དོན་ཆེན་འགྲུབ་པར་མཐོང་ཚེ་རྐྱེན།།
ཅིས་ཀྱང་མཁས་པ་བཤོལ་མི་ནུས།།
དང་པོར་ལེགས་བརྟགས་ཐེ་ཚོམ་གཅོད།།
བར་དུ་གང་རྩོམ་འཇིགས་པ་མེད།།
ཐ་མར་དགེའམ་ཉེས་ཀྱང་རུང་།།
མཁས་རྣམས་འགྱོད་མེད་རྟག་ཏུ་བདེ།།
163

ལེགས་བཤད་སྣ་ཚོགས།
བླུན་པོས་བྱ་བ་ཅི་བྱེད་ཀྱང་།།
འཇིགས་འགྱོད་ཐེ་ཚོམ་མེད་པ་དཀོན།།
མཁས་པའི་བྱ་བ་ཕལ་མོ་ཆེར།། །
དེ་གསུམ་མེད་པས་བློ་བདེར་གནས།།
ཡུན་ཐུང་དུས་དང་ཐབས་ཆུང་ངུས།།
བགྱི་བ་ཆེན་པོ་འགྲུབ་པར་དཀའ།།
ཡུན་རིང་དུས་སུ་ཐབས་ཆེན་པོས།།
བསྒྲུབས་ན་མི་འགྲུབ་གང་ཡང་མེད། །
ཡ་རབས་རྣམས་ལ་གོ་འཕང་གཙོ།།
ཡོན་ཏན་སྒྲུབ་དང་ཐོས་པ་དང༌།།
དཔལ་དང་མངའ་ཐང་འཕེལ་བའི་ཐབས།།
གང་ཡིན་དེ་ལ་ཞིབ་ཏུ་རྟོགས།།
བསྒྲུབ་བྱ་དེ་དག་རྣམས་དོན་དུ།།
ཟས་ནོར་འབྱོར་པ་རྩྭ་བཞིན་གཏོང་།།
364

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མི་བདེ་ཁྱད་དུ་བསད་ནས་སུ།།
ལུས་ཀྱང་བྲན་བཞིན་བཀོལ་བར་བྱེད།།
ནོར་གསོགས་ཙམ་ལ་གྲུངས་པ་ཡིས།།
ཟས་གཏོང་ནོར་ནི་སྲུང་བར་བྱེད།།
མ་རབས་རྣམས་ཀྱིས་གཞན་བཞག་ནས།།
ཟས་ལ་རྟོག་དཔྱོད་ཞིབ་པར་བྱེད།།
སོ་ནམ་དུས་སུ་ཞིབ་བྱ་ཞིང་།།
དགོས་པའི་དུས་ན་རྩིང་པོར་སྤྱོད།།
སྤྱད་པར་བྱ་ཕྱིར་ནོར་གསོག་གི །
མི་སྤྱད་བསགས་ན་སྡུག་བསྔལ་རྒྱུ།།
བྱ་བ་རྡུལ་ལྟར་ཞིབ་ན་ཡང་།།
བློ་རྒྱ་ས་གཞི་ལྟར་ཆེ་ལ།།
ལེགས་ཉེས་འཇའ་ལྟར་གསལ་ན་ཡང་།།
བློ་ཁོག་མཁའ་ལྟར་ཡངས་རྣམས་མཆོག །
165

ལེགས་བཤད་སྣ་ཚོགས།
ཟས་དང་སྤྱོད་ལམ་སྙོམས་པར་གནས་གྱུར་ན།།
འདུ་བ་སྙོམས་ཤིང་ནད་མེད་བདེ་བར་འགྱུར།།
སྐྱེ་རྒུ་རྣམས་ལ་སྙོམས་པར་བྱས་གྱུར་ན།།
ཕྱོགས་མེད་སྐྱེ་བོ་འདུ་ཞིང་རྗེད་པར་བྱེད།།
བདེ་དང་སྡུག་བསྔལ་སྙོམས་པའི་ཡིད་བཞག་ན།།
དུས་ཀུན་ཟུག་རྔུ་རྣམ་སྤང་བདེ་བར་གནས།།
མཐའ་ལ་མ་ཞེན་མཉམ་པའི་ཡིད་སྐྱེད་ན།།
ལྟ་བ་བཟང་ལྡན་ཆོས་ཉིད་དོན་ལ་གནས།།
ཕྱོགས་ལྷུང་མེད་པར་མཉམ་ན་སྤྱི་རྗེ་སྟེ།།
ཡོན་ཏན་འདི་དང་གང་ལྡན་རྒྱལ་པོར་འོས།།
བཤེས་ངོར་བྱེད་ཅིང་བྱ་བ་མི་སྙོམས་པ།།
ཁྲིམས་འཆལ་གནོད་པ་དུ་མའི་རྒྱུ་རུ་འགྱུར།།
ས་བཞིན་སྙོམས་པའི་རྒྱལ་པོ་འཇིག་རྟེན་ན།།
སྐྱེ་བོའི་ཚོགས་ཀྱི་རྟེན་དུ་གྱུར་པ་སྟེ།།
ཡོན་ཏན་རྣམ་པ་མང་ལ་རྒྱ་ཆེ་བའི།།
འབྲས་བུ་བཟང་པོའི་ཚོགས་ཀྱི་འབྱུང་གནས་ཡིན།།
166

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།ཀུན་ལ་
སྙོམས་པ་བརྟག་པའི་རབ་ཏུ་བྱེད་པ་སྟེ་བཅུ་གཅིག་པའོ།།
ས་སྐྱོང་སྙིང་རྗེར་ལྡན་པ་རྣམས།།
འབངས་ལ་བུ་གཅིག་བཞིན་དུ་བྱམས།།
རང་གི་སྲོག་དང་ནོར་བཏང་ནས།།
འཁོར་རྣམས་རྗེས་སུ་སྐྱོང་བ་ཡིན།།
སྐྱེས་བུ་ཕྱུགས་ཀྱིས་འཚོ་རྣམས་ཀྱང་།།
ཕྱུགས་ལ་བརྩེ་བས་མ་བསྐྱངས་ན།།
ཉེ་བར་རྒུད་པ་ཐོབ་མིན་ནམ།།
རང་དོན་ཤེས་ན་འཁོར་བསྐྱང་བྱ།།
ལྗོན་ཤིང་ལོ་འདབ་རྒྱས་པ་དེ།།
ལྗོན་ཤིང་ཉིད་ཀྱི་ཆེ་རྟགས་ཡིན།།
འཁོར་ལ་ཕུན་སུམ་ཚོགས་པ་དེ།།
རྒྱལ་པོའི་མངའ་ཐང་ཆེ་རྟགས་ཡིན།།
16

ལེགས་བཤད་སྣ་ཚོགས།
རྒྱལ་པོ་རྒྱལ་པོ་ཞེས་བྱ་བ།།
འབངས་ལ་བརྟེན་ནས་མིང་དུ་ཐོགས།།
མི་རང་གཅིག་པུར་གྱུར་པ་ལ།།
རྒྱལ་པོ་ཞེས་ནི་སུ་ཞིག་འདོགས།།
སྙིགས་མའི་དུས་ཀྱི་རྒྱལ་རིགས་རྣམས།།
འབངས་ལ་གཟན་ཟས་ལྟ་བུར་མཐོང་།
སྡིག་པ་དག་གི་ཕྲུ་གུ་ཡིས།།
མ་ཉིད་ཟས་སུ་མཐོང་ནས་ཟ།།
སྔོན་ཚེ་ཆོས་ལྡན་རྒྱལ་རྣམས་ཀྱིས།།
སྲོག་དང་ལོངས་སྤྱོད་བཏང་ནས་སུ།།
རང་གི་འབངས་རྣམས་སྐྱོང་བར་བྱེད།།
ཀྱེ་མ་བློ་ཡི་ཁྱད་པར་ལྟོས།།
རང་དོན་བཞག་ནས་གཞན་དོན་གཉེར།།
དེ་ལ་སུ་ཞིག་སྐྱབས་མི་བྱེད།།
168

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འབྲས་ལྡན་ཤིང་དང་ཡིད་འོང་ཆུ།།
སྐྱེ་བོ་ཀུན་གྱིས་འདུན་སར་འགྱུར།།
རང་དོན་ཆེ་ཞིང་གཞན་འདོར་བ།།
དེ་ལ་སུ་ཞིག་སྐྱབས་སུ་འཛིན།།
འབྲས་མེད་ཤིང་དང་མི་གཙང་ཆུ།།
བློ་ལྡན་སུ་ཡིས་བརྟེན་བྱར་བྱེད།།
གང་ཞིག་བརྟེན་པས་དཔལ་དང་གྲགས་པ་དང༌།།
ནོར་དང་བདེ་བ་ཕུན་སུམ་ཚོགས་ཐོབ་པ།།
བུམ་བཟང་དཔག་བསམ་ནོར་བུའི་རྗེས་འགྲོ་བའི།།
མི་མཆོག་དེ་ལ་བརྟེན་རྣམས་རྒྱལ་བར་འགྱུར།།
བསྟེན་པར་གྱུར་ན་ཁྲོ་དང་བསྐམ་ཆགས་སོགས།།
ཉེས་པའི་དབང་གིས་འཁོར་རྣམས་ཕུང་བྱེད་པ།།
ཧ་ལའི་ལྗོན་པ་དུག་ཆུའི་རྫིང་བུ་ཅན།།
ས་བདག་ངན་ལ་སུ་ཞིག་རྟེན་པར་བྱེད།།
169

ལེགས་བཤད་སྣ་ཚོགས།
དེ་ཕྱིར་སུ་ཞིག་བདག་ལ་བརྟེན་པ་རྣམས།།
སྡུག་བསྔལ་ཡོངས་སྤངས་བདེ་བར་འགྱུར་སྙམ་དུ།།
རྣམ་པར་དཔྱོད་པས་ཉིན་མཚན་འདའ་བྱེད་པས།།
ས་སྐྱོང་བཟང་པོ་རྣམས་ནི་དོན་དང་ལྡན།།
གལ་ཏེ་རང་དོན་སེམས་ན་ཡང་།།
རང་དོན་ལེགས་པར་སྒྲུབ་པ་ལ།།
འཁོར་བསྐྱང་བ་ལས་དོན་ཆེ་བའི།།
རྒྱལ་པོའི་བྱ་བ་གཞན་ཅི་ཡོད།།
འབྲས་མེད་ཤིང་དང་མཚོ་བསྐམས་པར།།
བྱ་རྣམས་འདུ་བར་མི་འགྱུར་ལྟར།།
རྒྱལ་སྲིད་མངའ་ཐང་ཉམས་པའི་ཕྱོགས།།
སྐྱེ་བོ་ཀུན་གྱིས་སྤོང་བར་བྱེད།།
སྐྱིད་ན་ལྷ་ཡང་འདུ་བྱེད་ལ།།
སྡུག་ན་བུ་ཡང་འབྲོས་བྱེད་པས།།
རྒྱལ་པོས་རང་གི་ཡུལ་འཁོར་ཀུན།།
དཔལ་གྱིས་མཚོ་ལྟར་གང་བར་བྱ།།
170

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཁོར་དང་ནོར་གྱིས་འབྱོར་གྱུར་ན།།
རྒྱལ་པོ་སྟོབས་དང་ཅིས་མི་ལྡན།།
འབྱོར་པར་གྱུར་ཚེ་ཀུན་ཀྱང་མཛའ།།
རྒུད་པར་གྱུར་ཚེ་ཐམས་ཅད་དགྲ།།
རྒྱལ་པོས་ཡུལ་དེར་མི་བཟད་པའི།།
དབུལ་དང་ཁས་ཉེན་སྡུག་བསྔལ་ཅན།།
སྐྱབས་མེད་འདི་དག་རྣམས་ཀྱི་སྐྱབས།།
བདག་མིན་སུ་ཞིག་ཡོད་སྙམ་བྱ།།
ཤིན་ཏུ་མི་སྲུན་གྱུར་རྣམས་ལ།།
རྒྱལ་པོས་བདག་ལ་བརྙས་སྙམ་དུ།།
རྒྱུད་ཚིག་པར་ནི་མི་བྱ་སྟེ།
དེ་རྣམས་ཉེས་པས་རྨོངས་ཕྱིར་རོ།།
རྨོངས་ཕྱིར་ཕ་དང་མ་ལའང་།།
འཚེ་ཞིང་དཀོན་མཆོག་གསུམ་ལ་གནོད།།
171

ལེགས་བཤད་སྣ་ཚོགས།
བདག་གི་བདེ་བ་ཁྱད་གསོད་པ།།
དེ་ལ་སྙིང་རྗེ་ཅིས་མི་སྐྱེ།།
མིག་མེད་གཡང་སར་མཆོང་བ་ནི།།
གཡང་སར་བརྙས་པ་མ་ཡིན་གྱི།།
རང་གི་ལས་ཀྱིས་རང་བརྙས་ནས།།
དབང་མེད་སྡུག་བསྔལ་མྱོང་བར་ཟད།།
དེ་བཞིན་མི་སྲུན་པ་རྣམས་ལ།།
སྙིང་རྗེའི་བསམ་པ་བསྐྱེད་ནས་སུ།།
ཕ་ཡིས་བུ་ནི་བཅོས་པ་ལྟར།།
བསྡིག་ཅིང་གདུལ་དཀའ་གནས་ནས་བསྐྲད།།
སྡུག་པ་དང་བྲལ་རང་མིས་བརྙས་པ་དང་།།
བུ་ལོན་མང་ཞིང་ངན་པ་དག་ལ་བརྟེན།།
དབུལ་བར་མཐོང་ནས་མཛའ་བོས་སྤངས་པ་སྟེ།།
མེ་མ་ཡིན་པར་ལུས་སྲེག་དེ་ལྔའོ།།
172

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གང་ཞིག་རྒན་པོ་བྱིས་པ་ནད་པ་དང་།།
ཉམ་ཆུང་ཐབས་སྟོར་དེ་བཞིན་རྒུད་པ་དང་།།
རྒྱལ་པོས་སྤངས་དང་སྐྱབས་མེད་གྱུར་རྣམས་ལ།།
སྙིང་རྗེ་མེད་པ་དེ་དག་མིར་མི་རུང༌།།
བདག་ནི་མགོན་དང་བཅས་སྙམས་རེ་སེམས་ཀྱིས།།
ཉམ་ཆུང་མཆི་མས་བརྣངས་པའི་སྨྲེ་སྔགས་ཀྱིས།།
ས་བདག་ལ་ནི་བདེན་པའི་དོན་གསོལ་བ།།
ཡལ་བར་འདོར་བ་སེམས་ཀྱིས་ཇི་ལྟར་བཟོད།།
ཤིན་ཏུ་ཉམ་ཆུང་རྣམས་ཀྱིས་མི་བདག་ལ།།
ཞུ་བར་རྔོ་མི་ཐོགས་པ་མང་བའི་ཕྱིར།།
དུས་དང་དུས་སུ་འབངས་ཀྱི་བདེ་སྡུག་ལ།།
ཚུལ་བཞིན་རྟོག་ཅིང་དཔྱོད་པ་མཁས་པ་ཡིན།།
རང་ཉིད་བདེ་བར་གནས་པ་ཕལ།།
ཕ་རོལ་ཉམས་ལ་ལྟ་བ་དཀོན།།
གཞན་གྱི་ཁོང་དུ་ཞུགས་པ་ལྟའི།།
བསམ་དཔྱོད་ཅན་གྱི་རྗེ་བོ་བཟང་།།
173

ལེགས་བཤད་སྣ་ཚོགས།
རྣམ་པ་ཀུན་ཏུ་སེམས་ཀྱིས་ཡོངས་བརྟགས་ཀྱང༌།།
བདག་ལས་ཆེས་སྡུག་འགའ་ཡང་མ་མཐོང་བ།།
དེ་ལྟར་སོ་སོར་གཞན་ལའང་རང་སྡུག་པ།།
དེ་ཕྱིར་བདག་དགས་གཞན་ལ་གནོད་མི་བྱ།།
བདེ་བ་འདོད་དང་སྡུག་བསྔལ་མི་འདོད་པར།།
སྐྱེ་བོ་ཀུན་ཀྱང་ཤིན་ཏུ་མཉམ་པའི་ཕྱིར།། །
བདག་གི་ཚུལ་ལ་བལྟས་ནས་འགྲོ་བ་གཞན།།
ཤིན་ཏུ་ཕོངས་པར་གྱུར་ལ་སྙིང་རྗེར་བྱེད།།
བདག་ནི་སྐྱེ་བོ་འདི་ཡི་མགོན་གྱུར་ལ།།
འདི་ཀུན་བདག་ལ་རེ་ཞིང་ལྟ་བྱེད་པས།།
བདག་གི་སྲོག་ནི་བཏང་བར་ཆེས་བླ་ཡི།།
འདི་རྣམས་བཏང་བར་མི་བྱ་སྙམ་དུ་བསམ།།
སྐྱབས་མེད་རྣམས་ལ་སྐྱབས་སུ་མི་བགྱིད་ཅིང་།།
ཇི་ལྟར་ནུས་པས་དབུགས་འབྱིན་མི་སྩོལ་བར།།
174

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
འབངས་ཀྱི་ནོར་ལེན་འབངས་ལ་མི་སེམས་རྣམས།།
ཁྲེལ་ལྡན་ཡིན་ན་ཁྲེལ་མེད་གཞན་སུ་ཞིག །
ཡོན་ཏན་ཅན་ལ་བརྟེན་བྱས་ན།།
སྲོག་གི་ཕྱིར་ཡང་དེས་མི་གཏོང་།།
སེང་གེ་ཡན་ལག་མ་སྨད་པས།།
སྤྲེའུའི་ཕྲུག་གུ་བསྲུང་བ་བཞིན།།
ངན་པར་ཇི་ལྟར་ཕན་བཏགས་ཀྱང་།།
རྐྱེན་དང་འཕྲད་པའི་ཚེ་ན་བསླུ།
མི་ངན་ཆུ་ལས་བསྒྲལ་ན་ཡང་།།
རི་དྭགས་རུ་རུ་གཞན་ལ་བསྟན།།
རང་གི་རིས་ནས་མ་འདས་པ།།
ཇི་ལྟར་མི་སྲུན་གྱུར་ན་ཡང་། །
རང་ལ་དབང་བའི་ཕྱིར་ན་དེས།།
བརྙས་པར་མི་དོགས་འབད་དེ་འཆོས།།
175

ལེགས་བཤད་སྣ་ཚོགས།
རང་གི་རིས་ནས་གང་འདས་པས།།
གནོད་ཀྱང་ཆད་པས་ཇི་ལྟར་གཅོད།།
བརྙས་ཐབས་བྱེད་ན་དེས་བྱེད་དེ།།
ཁྲོ་ན་དེ་ལ་ཁྲོ་བར་བྱ།།
གང་ཞིག་སྦྲུལ་གྱིས་ཟིན་གྱུར་ན།།
གདུག་པའི་དུག་ནི་མཆེད་དོགས་པསWI།།
རང་གི་སོར་མོ་ཡིན་ན་ཡང་།།
གཅད་པར་བྱ་བ་ཇི་བཞིན་དུ།།
གང་ཞིག་བཅོས་སུ་མི་བཏུབ་པའི།།
མི་སྲུན་གདུག་པ་གང་གནས་པའི།།
ཡུལ་ཁམས་དེ་ཡང་སྡུག་བསྔལ་ཕྱིར།།
རང་གི་གནས་ནས་བོར་བར་བྱ།།
རང་གི་ཡུལ་གྱི་སྐྱེ་བོ་ཡིས།།
གལ་ཏེ་ཉེས་པ་བྱས་པ་ལ།།
འོས་མཐུན་ཆད་པས་བཅད་བྱས་ཀྱང་།།
རང་ལ་དབང་ཕྱིར་སྙིང་རྗེ་བྱ།།
176

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སྙིང་རྗེ་མེད་ཅིང་གདུག་ལྡན་པའི།།
མ་ལའང་བུ་ནི་འབྲོས་བྱེད་ན།།
འཁོར་གྱི་སྐྱེ་བོ་སྨོས་ཅི་དགོས།།
འཁོར་རྣམས་འགྲིབ་ན་རྒྱལ་པོ་དམའ།།
རང་གི་ཡུལ་དེར་གནས་པ་ཡི།།
གློ་བུར་མགྲོན་དང་དབུལ་པོའི་ཚོགས།།
ཇི་ནུས་པར་ནི་བསྲུང་བྱ་སྟེ།།
ཅི་མི་སྙམ་དུ་བཞག་མི་རིགས།།
རང་དོན་ཕུན་སུམ་ཚོགས་འདོད་ན།།
གཞན་དོན་སྒྲུབ་པ་ཐབས་སུ་བསྔགས།།
གཞན་ཕན་བྱེད་པའི་སྐྱེ་བོ་རྣམས།།
རྒྱལ་པོ་མིན་ཡང་རྒྱལ་པོ་འདྲ།།
རྩོད་པའི་དུས་ཀྱི་རྒྱལ་ངན་རྣམས།།
འཁོར་གྱི་ཕུན་ཚོགས་མཐོང་གྱུར་ན།།
177

ལེགས་བཤད་སྣ་ཚོགས།
སེམས་ལ་ཟུག་རྔུ་སྐྱེ་བ་ནི།།
འཆི་ལྟས་བཞིན་དུ་ཕྱིན་ཅི་ལོག །
བརྩེ་ལྡན་དམ་པའི་སྐྱེས་བུ་ཡིས།།
རྒྱལ་ཁམས་གཞན་གྱི་ཕུན་ཚོགས་ལའང་།།
དགའ་ཞིང་རྗེས་སུ་ཡི་རང་བ།།
དེ་ཡིས་རང་གི་ཕུན་ཚོགས་འཕེལ།།
དངོས་པོའི་རང་བཞིན་ཤེས་བྱས་ནས།།
དགྲ་རྣམས་ལ་ཡང་བྱམས་པ་ཡིས།།
ཁྱབ་པར་བྱེད་པའི་ས་བདག་དེས།།
ས་རྣམས་མ་ལུས་དབང་དུ་འདུ།།
བྱམས་པའི་སེམས་ནི་ཉེར་བཞག་སྟེ།།
གཏོང་དང་སྙན་པར་སྨྲ་བ་དང་།།
འབངས་ཀྱི་དོན་བྱེད་རྒྱལ་པོ་དེའི།།
གྲགས་པ་འཇིག་རྟེན་གསུམ་དུ་ཁྱབ།།
178

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
གང་ལ་བྱམས་པའི་སེམས་ཀྱི་དཔལ་གནས་པར།།
བསོད་ནམས་སྟོབས་ཀྱིས་ལྷ་རྣམས་དགར་གྱུར་ནས།།
མི་མ་ཡིན་པ་རྣམས་ཀྱང་སྲུང་བྱེད་ན།།
མི་ཡི་སྐྱེ་བོའི་ཚོགས་རྣམས་སྨོས་ཅི་དགོས།།
མི་བདག་སྙིང་རྗེར་ལྡན་པའི་ཡུལ་ཁམས་སུ།།
རྣམ་མང་འབྱོར་བ་དབྱར་གྱི་ཆུ་ལྟར་འཕེལ།།
ཕ་རོལ་དཔུང་གི་ཚོགས་ཀྱིས་མི་བརྫི་ཞིང་།།
སྐྱེ་བོའི་ཚོགས་རྣམས་དགའ་བས་བག་ཕེབ་འགྱུར།།
བྱམས་ལྡན་རྒྱལ་པོ་ཟླ་བ་རྒྱས་པ་བཞིན།།
སྐྱེ་རྒུའི་བསོད་ནམས་དཔལ་དུ་ཤར་བའི་ཚེ།།
ཡུལ་ཕྱོགས་དེར་ནི་མགོན་དང་བཅས་པའི་ཕྱིར།།
རྒྱལ་པོ་ཉིད་ཀྱིས་མ་སྟོངས་པ་ཞེས་བཤད།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། སྙིང་རྗེ་
བརྟག་པའི་རབ་ཏུ་བྱེད་པ་སྟེ་བཅུ་གཉིས་པའོ།།
དེ་ལྟར་བརྟན་ཞིང་དེས་ལ་སྙོམས་གྱུར་ཅིང་།།
སྙིང་རྗེའི་སེམས་དང་ལྡན་པའི་མི་བདག་དེས།།
379

ལེགས་བཤད་སྣ་ཚོགས།
རང་གི་མངའ་རིས་ལེགས་པར་སྐྱོང་བ་ཡི།།
ཐབས་ཚུལ་རྣམ་པ་མང་ལ་སེམས་པར་བྱེདནང་པ་སནས་།།
སྐྱེ་རྒུ་བདེ་བར་བྱེད་པ་འཚོ་ཆས་ཡིན།།
མི་བདེ་འཕེལ་བ་འགོག་པ་ཁྲིམས་ཡིན་པས།།
འཇིག་རྟེན་བདེ་བར་འཚོ་དང་ཁྲིམས་ཀྱི་ལས།།
གཉིས་ཀྱི་སྒོ་ནས་སྐྱེ་རྒུ་སྲུང་བར་བྱེད།།
མི་བདག་རང་སྡེ་བསྲུང་འདོད་པས།།
སྔོན་དུ་རང་ཉིད་ལེགས་པར་བསྲུང༌།།
རང་ཡང་སྲུང་བར་མ་ནུས་པས།།
གཞན་དག་ཇི་ལྟར་བསྲུང་བར་བྱ།།
ཐོག་མར་བདག་གི་ཚེ་དང་ལུས།།
སྡེ་བཞིའི་རྩ་བར་གྱུར་པ་གང་།།
ཡུན་དུ་བརྟན་ཞིང་འཚོ་བ་ཡི།།
ཐབས་ལ་འབད་པས་བསྲུང་བར་བྱ།།
13)

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
རིན་ཆེན་སྨན་དང་རིག་སྔགས་ཀྱི།།
སྦྱོར་བའམ་རླུང་གི་རྣལ་འབྱོར་སོགས།།
ཐབས་དང་ལྡན་པའི་ཆོ་ག་ཡིས།།
ལུས་ནི་ལེགས་པར་བསྲུང་བར་བྱ།།
བསོད་ནམས་ཀྱིས་ནི་འདི་ཕྱིར་བདེ།།
བསོད་ནམས་ལྡན་ན་བསམ་པ་འགྲུབ།།
དེ་ཕྱིར་བསོད་ནམས་འབད་བྱ་སྟེ།།
བསོད་ནམས་སྟོབས་ཀྱི་རྣམ་ཐར་ལྟོས།།
བློ་གྲོས་བྱ་བ་གནས་གྲོགས་རྫ་ས།།
ལ་སོགས་དཔལ་རྣམས་ཇི་སྙེད་པ།།
ལྷ་དང་ཀླུ་ལ་ནོར་བུ་བཞིན།།
བསོད་ནམས་སྟོབས་ཀྱིས་འབད་མེད་འཐོབ།།
དྲན་དང་ཤེས་བཞིན་བག་ཡོད་ཀྱིས།།
སེམས་ཀྱི་ཡོན་ཏན་བསྲུང་བྱ་ཞིང༌།།
བརྩོན་པས་གོང་ནས་གོང་དུ་ནི།།
འཕེལ་བའི་ཐབས་ལ་སྦྱར་བར་བྱ།།
131

ལེགས་བཤད་སྣ་ཚོགས།
1ས་?འཕགས་པ་གསེར་འོད་དམ་པ་དང་།།
རྒྱ་ཆེ་རོལ་པ་ཏོག་གི་གཟུངས།།
ས་སྙིང་འཁོར་ལོ་བཅུ་པ་དང་།།
འཇམ་དཔལ་རྩ་བའི་རྒྱུད་ལ་སོགས།།
དེ་བཞིན་གཤེགས་པའི་གསུང་རབ་རྣམས།།
དགེ་བའི་བཤེས་ལས་ལུང་ནོད་ཅིང་།།
མཆོད་དང་བཀུར་སྟི་ཆེར་བྱས་ནས།།
དུས་སུ་བཀླགས་ཤིང་བསམ་བྱས་ན།།
རྒྱལ་རིགས་དེ་དག་བསོད་ནམས་འཕེལ།།
སྔགས་ཀྱི་དཀྱིལ་འཁོར་རྣམ་མང་པོར།།
གང་དག་དད་པས་ལེགས་ཞུགས་ཏེ།།
དབང་ནོས་དམ་ཚིག་བཟུང་བྱས་ན།།
ཚེ་དང་བསོད་ནམས་གྲགས་པ་འཕེལ།།
ཇི་སྲིད་འདོད་ཆེན་མ་གྱུར་པ།།
182

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དེ་སྲིད་ཡོན་ཏན་གཙང་བ་ཡིན།།
འདོད་ཆེན་ཉིད་ལ་ཞུགས་གྱུར་ན།།
ཡོན་ཏན་བཙུན་པར་ག་ལ་འགྱུར， ར་།
ངོ་ཚ་མེད་ན་དེའི་ཡོན་ཏན།།
བརྗོད་བྱར་བྱས་ནས་གཏམ་ངན་འཕེལ།།
དེ་ཕྱིར་ངོ་ཚ་ཁྲེལ་ཡོད་པས།།
རང་གི་ཡོན་ཏན་བསྲུང་བར་བྱ།།
གནས་ཁང་མེ་རུ་འབར་ཚེ་སྔོན།།
ངོ་ཚས་ལུས་ནི་བྱིངས་བཞིན་དུ།།
ཤི་བའང་ཚངས་གནས་སྐྱེས་ཞེས་སུ།།
ཡོན་ཏན་དེ་ལྟར་མདོ་ལས་བཤད།།
ངོ་ཚ་ཙམ་ལ་དེ་ལྟ་བུའི།།
ཡོན་ཏན་ཆེ་དང་ལྡན་གྱུར་ན།།
ངོ་ཚ་ཁྲེལ་ཡོད་དང་ལྡན་པས།།
ཡོན་ཏན་སྲུང་བ་སྨོས་ཅི་འཚལ།།
183

ལེགས་བཤད་སྣ་ཚོགས།
ངོ་ཚ་མེད་པའི་མི་རྣམས་ནི།།
ཇི་ལྟར་བརྒྱན་ཀྱང་མཛེས་མ་ཡིན།།
ཁྱད་པར་ཆེན་པོའི་མི་རྣམས་ལ།།
ངོ་ཚ་ཁྲེལ་ཡོད་མཆོག་ཏུ་དགོས།།
ཆེ་རྣམས་ངོ་ཚ་མི་ཤེས་ན།།
ངོ་ཚ་མེད་རྣམས་སུ་ཡིས་འདུལ།།
སྐྱབས་ལས་འཇིགས་པ་བྱུང་བ་དང་།།
ཆུ་ལས་མེ་འབར་སུས་ཞི་ནུས།།
ངོ་ཚ་མེད་པས་སྨྲ་ཕབ་པ།།
ཆེན་པོའི་གོ་ནས་ཡར་མོད་ཀྱི།།
ད་དུང་རང་ཚུལ་མི་ཤེས་པར།།
ཆེ་བར་རློམ་པ་ཀྱེ་མ་འཁྲུལ།།
འདོད་པས་གདུང་ལ་ཁྲེལ་མེད་ངོ་ཚ་མེད།།
བཀྲེས་པས་གདུང་ལ་སྟོབས་མེད་མདངས་ཀྱང་མེད།།
194

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ནད་ཀྱིས་གདུང་ལ་གཉིད་མེད་བདེ་བ་མེད།།
དེ་ཕྱིར་འདོད་པའི་གནས་ལས་བག་ཡོད་བྱ།།
འདོད་པ་དང་འདྲའི་འདམ་རྫོ་བ་མེད།།
ཞེ་སྡང་ལྟ་བུའི་གནོད་པ་མེད།།
གཏི་མུག་ལྟ་བུའི་རྒྱ་མེད་དེ།།
སྲེད་པ་ལྟ་བུའི་ཆུ་ཀླུང་མེད།།
ཆགས་པ་དང་འདྲ་འགྲོ་བའི་དྲི་མ་མེད།།
ཕྲག་དོག་དང་འདྲ་གཞན་ལ་གནོད་པ་མེད།།
སློང་བ་དང་འདྲའི་མཛའ་བ་ཡོད་མིན་ཏེ ། །
གཏོང་བ་དང་མཉམ་ནོར་ནི་གཞན་ན་མེད།།
ཤེས་རབ་འདྲ་བའི་མིག་ནི་གཞན་ཡོད་མིན།།
ཐོས་པ་དང་འདྲ་བཤེས་གཉེན་གཞན་མེད་དེ།།
ཡོན་ཏན་འདྲ་བའི་རྒྱན་ནི་གཞན་དུ་མེད།།
དེ་ཕྱིར་སྐྱོན་ཡོན་ལེགས་བསམ་རང་ཉིད་སྲུང༌།།
མི་ཆོས་སྲོག་ཤིང་དྲང་པོ་སྟེ།།
185

ལེགས་བཤད་སྣ་ཚོགས།
ཡ་རབས་བྱ་བ་ཕལ་མོ་ཆེ།།
གྱ་གྱུའི་རྫ་བས་ཀྱིས་མ་གཡོགས་པར།།
གཙང་མའི་གསེར་བཞིན་མངོན་པ་ཡིན།།
གཡོ་སྒྱུས་བསྒྲུབ་པའི་ཟས་དང་ནོར།།
རྙེད་དོ་སྙམས་ཀྱང་ཤོར་ལས་ཐུ།།
ཡིད་རྟོན་སླུ་བར་བྱེད་པ་རྣམས།།
འཚོ་ཡང་འཚོ་བ་མིན་དང་འདྲ།།
རྒྱུ་འབྲས་མེད་པ་མི་སྲིད་ལ།།
ལྷ་མིག་སྒྲིབ་པར་མི་ནུས་པས།།
གྱ་གྱུ་ཅན་གྱི་ངན་མཚང་སྐྱོན།། །
འདི་དང་ཕྱི་མར་ཡང་ཡང་མྱོང་།།
ལས་འབྲས་ལྷ་མིག་དཔང་བཞག་སྟེ།།
རང་སེམས་གཙང་མར་གྱུར་པ་རྣམས།།
ལྷ་དང་མི་ཡི་འཇིག་རྟེན་ན།།
སྒྲིབ་མེད་ཟླ་རྒྱས་བཞིན་དུ་མཛེས།།
1 S6

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ངན་སྤྱོད་རང་གིས་མ་བྱས་ན།།
བརྒྱ་བྱིན་གྱིས་ཀྱང་སྨད་མི་ནུས།།
གང་ཞིག་ངན་སྤྱོད་མེད་པ་དེས།།
ངན་སྤྱོད་ཅན་རྣམས་འདུལ་བར་འོས།།
བཟང་པོ་ཤོར་ནས་ངན་པ་འཛིན།།
སྐྱེ་བོ་ངན་པ་ཆུ་ཚག་འདྲ།།
ངན་པ་སྤངས་ནས་བཟང་པོ་སྒྲུབ།།
ཁབ་ལེན་རྡོ་དང་ཡ་རབས་མཚུངས།།
རང་ཉིད་དོན་ལ་མཁས་གྱུར་ཅིང་།།
ཡ་རབས་བྱ་བར་རྟག་གནས་ན།།
རིན་ཆེན་སྒྲོན་མ་འོད་འབར་བ།།
འཐོར་རླུང་གིས་ནི་གནོད་མེད་འདྲ།།
མ་སྨྲས་གཞན་གྱིས་མ་བསྐུལ་བར།།
རྣམ་འགྱུར་སོགས་ལས་བསམ་པ་ཤེསལས་བས
187

ལེགས་བཤད་སྣ་ཚོགས།
དུས་སུ་དོན་རྣམས་ཡོལ་མེད་དུ།།
སྒྲུབ་པར་ཤེས་ན་མཁས་པ་ཡིན།།
ཕལ་པས་རྟོགས་པར་དཀའ་བ་ཡི།།
མཁས་པའི་སྤྱོད་ཡུལཤེས་ན་མཁས།།
སྲིན་བུས་ཤིང་ལ་ཡིག་རིས་བཞིན།།
སྟེས་དབང་དོན་གྲུབ་མཁས་པ་མིན།།
ཕན་དང་གནོད་པའི་ནུས་པ་ཅན།།
གང་ན་ཡོད་པར་མི་ཤེས་པས།།
སུ་ལའང་ཁྱད་དུ་མི་བསད་པར།།
ཕན་པར་བྱས་ན་རང་ཉིད་འཕེལ།།
མཁས་པས་མ་འོངས་ཆེད་དུ་སྦྱིན།།
བླུན་པོས་རང་ཕན་མཐོང་ཚེ་སྦྱིན།།
བྱིན་པར་འདྲ་ཡང་ཕ་རོལ་ལ།།
ངོ་སོ་ཆེ་ཆུང་འདྲ་མི་འགྱུར།།
མཁས་པས་རང་ལ་གང་ཕན་བརྩི།།
188

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བླུན་པོས་གང་འབྱོར་གང་མཐོ་བརྩི།
ཕོ་རབ་ཆུས་ཀྱི་སྤྱི་རྒྱ་དཔྱོད།།
ཕོ་མཐའ་ཟ་ཁ་ཆེ་ཆུང་དཔྱོད
གྲོགས་བཟང་མཛའ་བོ་རྒུད་ཚེ་སྐྱོང་།།
གྲོགས་ངན་མཛའ་བོས་འབྱོར་ཚེ་སྐྱོང་།།
བབསྐྱང་བར་འདྲ་ཡང་བློ་ལྡན་གྱིས།།
བལྟས་ན་སྐྱོང་ཚུལ་འདྲ་མི་འགྱུར།།
ཕོ་བཟང་རྒྱལ་ཁ་ཕྱི་ལ་རྩོད།།
ཕོ་ངན་རྒྱལ་ཁ་ནང་དུ་རྩོད།།
བརྩད་པར་འདྲ་ཡང་ཕ་རོལ་གྱིས།།
བལྟས་ན་རྩོད་ཚུལ་འདྲ་མི་འགྱུར།།
བླུན་པོས་ཐོག་མར་བདེ་འབྲས་འཚོལ།།
མཁས་པས་ཐོག་མར་བདེ་རྒྱུ་འཚོལ།།
བཙལ་བར་འདྲ་ཡང་གནད་ཤེས་པས།།
བལྟས་ན་འཚོལ་ཚུལ་འདྲ་མི་འགྱུར།།
189

ལེགས་བཤད་སྣ་ཚོགས།
དེ་སོགས་འདྲ་ལ་མི་འདྲ་བའི།།
བྱ་བའི་ཁྱད་ཀྱིས་བཟང་ངན་ཤེས།།
ཡོན་ཏན་མེད་པའི་གྲོགས་སྟོང་ལས།།
ཡོན་ཏན་ལྡན་པའི་གྲོགས་གཅིག་མཆོག །
དགྲ་གཅིག་ཡོད་ཀྱང་མང་དང་འདྲ།།
གཉེན་བརྒྱ་ཡོད་ཀྱང་ཉུང་དང་མཚུངས།།
དེ་བས་མཛའ་ཕྱོགས་མང་བྱ་ཞིང་།།
སུ་ལའང་དགྲ་རུ་བསླང་མི་བྱ།། །
བསྐྱང་ན་དགྲ་ཡང་གཉེན་དུ་འགྱུར།།
མནར་ན་བུ་ཡང་དགྲ་རུ་འགྲོ།།
སུ་ཡང་མཛའ་དང་དགྲ་མིན་གྱི།།
ཕལ་ཆེར་རང་གི་བྱ་བས་བྱས།།
འཇམ་པོས་རྩུབ་མོའང་འདུལ་ནུས་ན།།
འཛམ་པོ་ཉིད་ལ་སྨོས་ཅི་དགོས།།
འཇམ་ལ་དུས་སུ་རྣོ་བ་ནི།།
དགྲ་རྣམས་ཀྱིས་ཀྱང་ཐུབ་པར་དཀའ།།
190

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
དགྲས་ཀྱང་བརྙས་པའི་དེས་པ་དང་།།
གཉེན་ཡང་འབྲོས་པའི་རྩུབ་མོ་དེས།།
ཅི་བྱ་ཞི་དྲག་གཉིས་ཀའི་མཐུ།།
གང་ལ་ཡོད་དེ་ཀུན་གྱིས་བསྔགས།།
རང་ལ་ལན་པ་མེད་པ་ཡི།།
དྲང་པོའི་ལམ་ལ་རྟག་གནས་ནས།།
ཕ་རོལ་རྒྱུ་མེད་འཚེ་བ་ལ།།
འདུད་པར་མི་བྱ་བརླིང་བར་བྱ།།
ཡོན་ཏན་ལྡན་ན་དགྲ་ཡང་མཛའ་རུ་བསྡུམ།།
མི་སྲུན་ངན་པ་མཛའ་ཡང་རྒྱབ་ཏུ་བོར།།
བར་མར་གནས་པ་བཏང་སྙོམས་ཚུལ་དུ་བྱ།།
དེ་ལྟར་ཤེས་ན་རྟག་ཏུ་བདེ་བ་ཐོབ།།
ཕྱི་ནས་འདི་འདྲར་འགྱུར་སྙམ་པའི།།
བསམ་གཞིག་སྔོན་དུ་ལེགས་བཏང་སྟེ།།
19]

ལེགས་བཤད་སྣ་ཚོགས།
བྱ་བ་འབྲས་བུར་ལྡན་བྱ་ཞིང་།། །
ལས་ཀུན་རྗེས་འགྱོད་མེད་པར་བྱ།།
དུས་ལ་བབ་པའི་བྱ་བ་རྣམས།།
ཚེགས་མེད་པར་ཡང་འགྲུབ་པར་འགྱུར།།
དུས་ཡོལ་བའམ་དུས་སྔ་བའི།།
བགྱི་བ་ཕལ་ཆེར་བསྒྲུབ་པར་དཀའ།།
ཚེ་འདིར་རྒྱལ་པོའི་ཁྲིམས་དང་ནི།།
ཕྱི་མ་རྣམ་སྨིན་འབྲས་བུ་ལ།།
སུ་ཡང་བྱོལ་བར་མི་འགྱུར་བས།།
མི་བདེན་པ་ན་ཕམ་ངོས་བླང་།།
A
མི་ལ་ལྟ་བའི་མིག་ཡོད་ཀྱང་།།
རང་ལ་ལྟ་ན་མེ་ལོང་དགོས།།
རང་བློ་ནང་དུ་མ་བསྡུས་ན།།
རང་སྐྱོན་རང་གིས་མཐོང་བར་དཀའ།།།
192

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བླུན་པོས་བདེ་དང་སྡུག་བསྔལ་ཀུན།།
གཞན་གྱི་རྐྱེན་ལས་བྱུང་སྙམ་དུ།།
རྟག་ཏུ་ཡུལ་ལ་འདོར་ལེན་གྱི།།
ཆགས་སྡང་རྣམ་རྟོག་རྦ་ལ་གཡེངས།།
མཁས་པས་བདེ་དང་སྡུག་བསྔལ་ཀུན།།
བདག་ལ་རག་ལས་ཤེས་བྱས་ནས།།
རྟག་པར་ནང་དུ་བློ་ཕྱོགས་ཏེ།
བདག་ལ་རྟོག་ཅིང་བག་ཡོད་གནས།།
ལེགས་ཉེས་གང་དང་གང་མྱོང་ཡང་།།
བསམ་དཔྱོད་ཅན་ལ་བློ་སྐྱེད་ཐོན།།
སྐྱིད་སྡུག་བརྒྱ་ཕྲག་མཐོང་ན་ཡང་།།
བསམ་མེད་བླུན་པོར་བོགས་སྐྱེད་མེད།།
སྣ་ཚོགས་ནོར་བུ་ཇི་བཞིན་དུ།།
གོ་ས་དུས་དང་ཕ་རོལ་དང༌།།
བསྟུན་པའི་བྱ་བ་མཁས་པས་སྟོན།།
བླུན་པོ་རྡོ་ལ་མདོག་འགྱུར་ཅི།།
193

ལེགས་བཤད་སྣ་ཚོགས།
སྟོབས་ལྡན་འབྱོར་པ་རྒྱ་ཆེ་ཡང་།།
གནས་མིན་གཞན་ལ་མནར་མི་བྱ།།
རྒྱལ་བར་གྱུར་ན་ཚོད་ཟིན་པའི།།
མི་བདག་དེ་ནི་རྟག་ཏུ་རྒྱལ།།
ནགས་ཚལ་ཚོགས་ཀྱིས་མགྲོན་དུ་བོས་པ་ཡི།།
ལྕེ་བདུན་གར་ཐབས་བསྐྱོད་ལ་སུ་མི་བྱོལ།།
དུས་སུ་ཆར་འབེབས་སྤྲིན་གྱི་རྔ་གསང་ཅན།།
ཆུ་འཛིན་གློག་ཕྲེང་མཛེས་འདིས་ཀུན་ཡིད་འཕྲོག །
ཇི་ཙམ་རྙེད་ཅིང་རྒྱལ་ཚེ་བླུན་པོ་རྣམས།།
བསྐམ་ཆགས་མེ་ལྟར་འབར་ནས་མྱུར་དུ་ཡལ།།
རྙེད་པ་འཕེལ་ཞིང་གཞན་ལས་རྒྱལ་ན་ཡང་།།
མཁས་རྣམས་བག་ཡོད་སྒོ་ནས་སྤྲིན་བཞིན་བསིལ།།
མི་ངན་བསྟེན་རྫི་བྱེད་པ་དང༌།།
བན་སྔགས་དགྲ་རུ་བསླང་བ་གཉིས།།
194

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྒྱལ་པོ་ཡིན་ཀྱང་མི་བྱ་སྟེ།།
བྱས་ན་རང་ཉིད་ཕུང་བའི་རྒྱུ།།
འཁོན་རྙིང་པ་དང་བུ་ལོན་ལྷག །
མེ་མཆེད་ཆུང་ངུའི་དུས་ན་བཅད།།
ཀོན་པའི་ནང་ནས་བྱ་ཤོར་བཞིན།།
རྗེས་སུ་བགྱི་བར་དཀའ་བ་མཆི།།
ཇི་ཙམ་རྩི་ཞིང་བཀུར་བ་ན།།
དེ་ལྟ་དེ་ལྟར་དུལ་བར་བྱ།།
ཅི་ཙམ་བརྟས་ཤིང་འཚེ་བ་ན།།
དེ་ལྟ་དེ་ལྟར་གཏུམ་པར་བྱ།།
བཀུར་ན་ཁྲོ་ཞིང་བརྙས་ན་ཞི་འགྱུར་ལ།།
ཐུབ་ན་ལྷ་གསོད་མི་ཐུབ་བདུད་ཀྱང་མཆོད།།
འཐབ་ན་འབྲོས་ཤིང་བཏུད་ནས་མནར་བྱེད་པའི།།
ངན་པའི་མི་ལ་བློ་ལྡན་སུ་ཞིག་དགའ
195

ལེགས་བཤད་སྣ་ཚོགས།
དགྲ་བོས་བརྙས་ཐབས་བྱས་ཀྱང་ཆུ་བཞིན་འཐུང་།།
འཁོར་གྱིས་ཕན་པར་བྱས་ཀྱང་འཚེ་བར་རྩོམ།།
བླང་དོར་ལོག་པར་སྤྱོད་པའི་སྐྱེ་བོ་ལ།།
ཕན་པའི་གཉེན་ཀྱང་བསམ་པ་གཞན་དུ་ཕྱོགསAL
བློ་ལྡན་རང་ཉིད་འབྱོར་ཚེ་དམན་ལ་བྱམས།།
ཕ་རོལ་རྒུད་ཚེ་དགྲ་ཡང་ལེགས་སྐྱོང་བའི།།
ཚུལ་འདི་མཛེས་ཀྱང་མཛེས་ལ་འོས་ཀྱང་འོས།།
ལུགས་ཟུང་ཡོན་ཏན་དུས་གཅིག་མ་ངོམས་གསལ།།
གཉེན་ནོ་ཅོག་ལ་སྦྱིན་ཞི་སྙན་སྨྲ་སོགས།།
མཐུན་འཇུག་ཐབས་ཀྱིས་གཞན་ཡིད་བསྡུ་མཁས་པས།།
ཚེགས་མེད་བྱ་བས་རང་སྟོབས་སྐྱེད་བྱེད་ཅིང་།།
ཡོན་ཏན་སྤྱི་ལ་དར་བཞིན་མངོན་པར་བྱེད།།
མཁོན་མེད་པར་ནི་རྒྱལ་སྲིད་འཕྲོགས་པ་སོགས།།
ལས་ཀྱི་དགྲར་གྱུར་བཅོས་སུ་མི་རུང་བའི།།
མི་སྲུན་རྣམས་ལ་ཞི་བའི་ཐབས་ཀྱིས་ཅི།།
དེ་ཕྱིར་དྲག་པོའི་སྤོབས་པ་ངེས་པར་བསྐྱེད།།
196

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
གཉེན་དུ་བྱས་ན་ཕན་པ་ཆེ།།
དགྲ་རུ་བསླང་ན་གནོད་ནུས་པའི།།
མི་གང་དགྲ་ཟུན་གོ་ཆོད་པ།།
དེང་སང་སྙིགས་མའི་དུས་ན་དཀོན།།
མ་བརྙས་མི་ཡི་རྩ་བ་ཡིན།།
བརྙས་པའི་ནོར་གྱིས་ཅི་ཞིག་བྱ།།
དགྲ་གོ་ཟུན་གོ་མི་ཆོད་པ།།
མི་རུ་བཏགས་ཀྱང་ཕྱུགས་ལས་དམན།།
རྒྱལ་པོ་ཡུར་ཆུ་འཁྲི་ཤིང་དང་།།
བུད་མེད་དམུས་ལོང་ལྔ་པོ་ནི།།
གཡོན་ཅན་གར་འཁྲིད་འགྲོ་བར་གསུངས།།
དེ་བས་གཞན་དྲིང་འཇོག་མི་བྱ།།
གཡོན་ཅན་གུས་པ་སྟོན་པ་ནི།།
དགོས་པའི་ཕྱིར་ཡིན་དགའ་བས་མིན།།
197

ལེགས་བཤད་སྣ་ཚོགས་
བརྟགས་ཤིང་གདིང་ནི་མ་ཐོབ་པར།།
སུ་ལའང་ཡིད་བརྟན་མི་བྱའོ།།
ཁ་ཅིག་རང་ལ་དཔེ་བླངས་ནས།།
སྐྱེ་བོ་གཞན་དག་འཇལ་བར་བྱེད།།
ཁ་ཅིག་ངན་པས་སུན་ཕྱུང་བས།།
དམ་པ་ལའང་ཡིད་མི་ཆེས།།
མཁས་པ་དག་གིས་བརྟགས་བྱས་ན།།
ངང་པས་ཆུ་ལས་འོ་མ་བཞིན།།
བཟང་ངན་དོན་ནི་ཁོང་ཆུད་དེ།།
བྱ་བའི་གནས་ལ་རྨོངས་མི་འགྱུར།།
གཡོན་ཅན་ཚུལ་བཟང་ངག་སྙན་སྟོན་པ་དང་།།
འཁོན་རྙིང་དགྲ་དང་མ་བརྟགས་གསར་འགྲོགས་ལ།།
ཡིད་བརྟན་བྱས་པས་ཁ་ཅིག་ཕུང་འགྱུར་ཏེ ། །
བྱ་རོག་གིས་ནི་འུག་པའི་ཚང་བསྲེགས་བཞིན།།
198

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སེང་གེའི་ལུས་ཀྱི་འབུ་བཞིན་དུ།།
ཆེན་པོ་རྣམས་ལ་དགྲ་བས་ཀྱང་།།
རང་གི་རིས་ནས་གནོད་པ་མང་།།
དེ་ཕྱིར་འཁོར་དང་རིས་ལ་བརྟགས།།
ནོར་མཉམ་ནུས་པ་མཉམ་པ་དང༌།།
གནད་ཤེས་འབད་རྩོལ་ཆེ་བ་ཡི།།
རང་དང་རིས་སུ་མཉམ་པ་ལ།།
བག་ཟོན་མ་བྱས་དེ་འདྲས་ཕུང་།།
ཕན་པ་མེད་ན་གཉེན་ཀྱང་གཞན།།
ཕ་རོལ་ཡིན་ཡང་གང་ཕན་གཉེན།།
ལུས་ལ་ལྷན་ཅིག་བྱུང་བའི་ནད།།
གསོ་བྱེད་དགོས་པའི་སྨན་བཞིན་ནོ།།
བྱས་པ་བཟོ་དང་ཕན་གནོད་ཚུལ།།
གོ་མ་ལོག་པའི་བྱ་བ་ནི།།
གནད་ཅན་གཅིག་གིས་སྐྱེས་བུ་དེའི།།
ཡོན་ཏན་དྲོད་ཚད་ཤེས་པར་ནུས།།
199

ལེགས་བཤད་སྣ་ཚོགས།
རྒུད་ཚེ་མཛའ་ཡང་སྤྱོང་བྱེད་ལ།།
འབྱོར་ཚེ་དགྲ་ཡང་མཆོད་བྱེད་པའི།།
ཐ་ཤལ་དེ་འདྲས་བདག་ཉིད་ལ།།
མཆོད་ཀྱང་བློ་ལྡན་སུ་ཞིག་མགུ།།
ཡིད་མཐུན་རིང་ན་གནས་ཀྱང་ཉེ།།
མི་མཐུན་གམ་ན་གནས་ཀྱང་རིང་།།
ཤ་ལྷག་མཚོན་གྱིས་གཅོད་བྱེད་ལ།།
རྒྱན་བཟང་ལུས་ལ་སྲེལ་བར་བྱེད།།
དམ་པ་མིན་དང་དམ་པ་དག །
ལྷན་ཅིག་འགྲོགས་ཀྱང་འདྲེས་མི་འགྱུར} ར།།
དམ་པ་གཉིས་ནི་རྒྱང་རིང་ཡང་།།
མཐུན་འགྱུར་ཉི་དང་པད་ཚལ་བཞིན།།
ཉིན་བྱེད་དབང་པོ་ཤར་བའི་ཚེ།།
མིག་ལྡན་གཟུགས་ལ་ལྟ་བ་བཞིན།།
2()()

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བློ་ལྡན་བློ་ལྡན་ཕྲད་པ་ན།།
ཚིག་གཅིག་གིས་ཀྱང་གྲོས་ངོགས་མཐོང་།།
བླུན་པོ་རྣམས་ལ་ཕན་བཏགས་དང་མག ང
གནོད་པ་བྱས་ཀྱང་དེ་ཡི་ཡིད།།
ཇི་ལྟར་གྱུར་པ་འབྱེད་དཀའ་སྟེ།།
མུན་པར་རྡོ་འཕང་ཇི་བཞིན་ནོ།།
སྔར་བྱས་ཕན་གནོད་མི་བརྗེད་ཅིང་།།
ད་ལྟ་གང་བརྩོན་དོན་ལྡན་བྱེད།།
འབྱུང་འགྱུར་དོན་ལ་བག་ཡོད་ཅན།།
མཁས་པས་དུས་གསུམ་རྗེས་སུ་བལྟ།།
བློ་རྒྱ་ཆེ་ཞིང་བློ་དཔངས་མཐོ།།
བློ་གསལ་བྱ་བ་ཀུན་ཤེས་པའི།།
མི་བུ་རིན་ཆེན་མཆོག་ཉིད་ནི།།
བརྒྱ་སྟོང་ནང་ན་རེ་རེ་ཙམ།།
201

ལེགས་བཤད་སྣ་ཚོགས།
ས་གཞི་རྡུལ་ཕྲན་མཚོ་ཆུ་ཐིགས།།
ཇི་བཞིན་སྐྱེ་བོའི་སེམས་ཀྱི་སྟོབས།།
མཆོག་དང་བར་མ་དམན་པའི་ཚད།།
ཀླུ་ཆེན་དང་འདྲ་མཁས་པས་ཤེས།།
སྐྱེ་བོ་ངན་པ་ཇི་ང་ཆུང་བཞིན།།
ཞག་གམ་ཟླ་བས་གཏིང་ཚོད་ལོན།།
མཚོ་འདྲའི་ཡོན་ཏན་ཅན་ཡུན་རིང་།།
བརྟེན་ཀྱང་ཇེ་ཟབ་མཐའ་མི་མངོན།།
ཕན་སེམས་བརླང་ཚིག་སྨྲ་བ་དང༌།།
གཡོ་སྒྱུའི་འཛུམ་དཀར་སྟོན་པ་གཉིས།།
མཁས་པས་སོ་སོར་འབྱེད་འགྱུར་ལ།།
བླུན་པོས་ཤེས་པར་མི་འགྱུར་རོ།།
རི་བོང་ཅལ་སྒྲས་ཀུན་བཀྲོག་ལྟར།།
བླུན་པོ་གྲགས་པའི་རྗེས་སུ་འབྲང་།།
བསྲེགས་བཅད་བརྡར་བའི་གསེར་བཞིན་དུ།།
མཁས་པ་རང་གིས་བརྟགས་ནས་འབྱེད །
2()2

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
རེ་ཞིག་ཕན་བྱེད་ཡིད་འོང་ཡང༌།།
ནམ་ཕུག་གནོད་པ་དག་ཀྱང་སྲིད།།
རེ་ཞིག་གནོད་བྱས་མི་དགའ་ཡང་།།
འགྲོགས་ན་ཕན་པར་འགྱུར་སྲིད་པས།།
ཡུད་ཙམ་ཞིག་གིས་མཛའ་བ་དང༌།།
མི་མཛའ་གཉིས་ཀ་མི་བྱ་བར།།
འཕྲལ་དུ་འགྲོགས་ན་བདེ་བ་དང་།།
ཕུགས་སུ་ཆེས་ཆེར་བརླིང་བར་བྱ།།
བརྩོན་འགྲུས་སྟོབས་ལྡན་བློ་གྲོས་ཆེ་རྣམས་ལ།།
ལྷ་ཡང་འཇིགས་པ་སྐྱེ་ན་མི་ལྟ་ཅི།།
ཁོང་བཟང་གཡོ་མེད་ཀླན་ཀ་མི་འཚོལ་བའི།།
གྲོགས་པོ་བཟང་པོར་ལྷ་ཡང་དགའ་བ་སྐྱེ།།
གྲོགས་བཟང་དང་བཅས་ཐབས་མཁས་བློ་ལྡན་པས།།
རླུང་ཡོད་མེ་བཞིན་དུས་སུ་བརྩམས་བྱས་ན།། །
203

ལེགས་བཤད་སྣ་ཚོགས།
འཇིག་རྟེན་ཀུན་གྱི་དཔལ་རྣམས་མ་ལུས་པ།།
ཡིད་ཀྱི་ལག་ཏུ་མཆིས་པ་བཞིན་དུ་འགྱུར།།
ཧ་ཅང་བྱམས་པ་ཆེ་དྲགས་ན།།
ཐ་མར་འཁོན་གྱི་རྒྱུ་རུ་འགྲོ།།
ཧ་ཅང་གཡོ་སྒྱུ་ཆེ་དྲགས་ན།།
ཐ་མར་རང་ཉིད་བརླག་པ་མང་།།
ཟས་དང་སྨན་གྱི་ཚོད་བཞིན་དུ།།
བྱ་བ་གང་དང་ཅི་ལ་ཡང་།།
དུས་དང་བསྟུན་པའི་ཚོད་ཤེས་ན།།
རྒུད་པ་ཆེན་པོས་མནར་མི་འགྱུར།།
གལ་ཏེ་རྟག་ཏུ་མཛའ་འདོད་ན།།
གསུམ་པོ་འདི་དག་མི་བྱ་སྟེ།།
རྒྱན་པོ་འགྱེད་དང་ནོར་འབྲེལ་དང༌།།
ལྐོག་ཏུ་ཆུང་མ་དང་སྨྲ་བའོ།།
2()4

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གཡུལ་ངོར་དཔའ་བོ་ཇི་བཞིན་དུ།།
མཁས་པའི་ཡོན་ཏན་མཁས་པས་ཤེས།།
བླུན་པོས་མཁས་དང་རྨོངས་པ་དང༌།།
རྡོ་དང་རིན་ཆེན་མཉམ་པར་བལྟ།།
དམ་པ་ཡོན་ཏན་ལྡན་པ་དག ། །
དྲུང་ན་གནས་ཀྱང་བླུན་པོ་ཡིས།།
དེ་ཡི་ཡོན་ཏན་མི་ཤེས་ཏེ།།
ཉི་མཤར་ཡང་འུག་པ་བཞིན།།
བློ་གྲོས་ལྡན་དེས་སྐྱེ་བོ་ལ།།
ཡོན་ཏན་གང་དང་ལྡན་གྱུར་པ།།
ཚིག་དང་བྱ་བས་རྒྱང་ནས་ཤེས།།
དུ་བའི་རྟགས་ལས་མེ་བཞིན་ནོ།།
གཡུལ་དུ་ཞུགས་ཚེ་དཔའ་བོ་ཤེས།།
འབྱོར་པ་ཟད་ཚེ་ཆུང་མ་རྟོགས།།
རྒུད་ཚེ་ཕན་པར་བྱེད་པ་ནི།།
མཛའ་བོ་ཡིན་པར་ངེས་པ་རྙེད།།
205

ལེགས་བཤད་སྣ་ཚོགས།
བོགས་མེད་ཚོང་དང་འཁོར་ལྡན་དག་ལ་འཚེ།།
སློང་ཞིང་འགྱིང་ལ་ནོར་མེད་འདོད་ལ་དགའ།།
བུད་མེད་གཞོན་ལ་ཚིགས་རྩུབ་སྨྲ་བ་སྟེ།།
སྐྱེས་བུ་ལོག་པར་སྤྱོད་པ་ལྔ་ཞེས་གསུངས།།
བྱ་བ་མི་ལྕོགས་རྩོམ་པར་བྱེད་པ་དང་།།
ཚོགས་དང་འཁོན་ཞིང་སྟོབས་ལྡན་དག་ལ་རྒོལ།།
བུད་མེད་ལ་ནི་ཡིད་བརྟན་བྱེད་པ་སྟེ།།
འཆི་བདག་དྲུང་ན་སྡོད་པ་བཞི་ཞེས་གསུངས།།
རིག་པ་ལོག་པར་ཤེས་པ་དུག །
རྒན་པོས་གཞོན་ནུ་བསྟེན་པ་དུག །
ནད་ལ་བཏང་སྙོམས་བྱ་བ་དུག །
དབུལ་པོ་ཉལ་དགའ་ཆེ་བ་དུག །
མ་སྨིན་ཟས་དང་མི་འཕྲོད་ཟ།།
ཉིན་པར་འཁྲིག་དང་ཉལ་དང་གཉིད།།
བུད་མེད་རྒན་དང་འཁྲིག་སྤྱོད་རྣམས།།
206

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
23
ལུས་སྟོབས་འཕྲོག་བྱེད་བཟློག་ན་འཕེལ།།
གང་དུ་ཕན་པ་མ་ཡིན་པའི།།
བྱ་བ་དང་ནི་སྤྱོད་ལམ་དང་།།
ཟས་དང་གནས་དང་བྲན་ལ་སོགས།།
བརྟག་སྟེ་རབ་ཏུ་སྤང་བར་བྱ།།
ལྟས་དང་བསམ་སྦྱོར་རྗེས་མཐའ་རྣམས།།
རང་ལ་དགེ་ཞིང་གང་ཤིས་པའི།།
གནས་གྲོགས་དུས་སོགས་བརྟེན་མཁས་ན།།
དོན་རྣམས་ཡིད་བཞིན་འགྲུབ་པར་འགྱུར།།
ཧ་ཅང་བྱམས་པ་གཉེན་ལའང་མིན།།
ཧ་ཅང་མནར་བ་དགྲ་ལའང་མིན།།
རྒྱལ་ཁྲིམས་ཧ་ཅང་ལྷོད་པ་དང༌།།
ཧ་ཅང་དོག་པ་མི་བྱའོ།།
ལོ་ལྔའི་བར་དུ་བུ་རྣམས་བྲིད།།
207

ལེགས་བཤད་སྣ་ཚོགས།
ལོ་བཅུའི་བར་དུ་དགྲ་ལྟར་བརྡེག །
བཅུ་དྲུག་ལོན་པར་གྱུར་ནས་ནི།།
བུ་ལ་མཛའ་ལྟར་བྱ་བར་གསུངས།།
འཁོར་ལ་བརྩེ་ཞིང་སྐབས་སུ་བསྡིགས།།
དགྲ་ལ་བསྡིགས་ཤིང་སྐབས་སུ་བརྩེ།།
བུད་མེད་བྱམས་བསྐྱང་ཟིལ་གྱིས་མནན།།
བྲན་གཡོག་བཀོལ་ཞིང་ནོར་གྱིས་བསྐྱང༌།།
དོན་ཆུང་བྱ་བར་གལ་མི་འཛུགས།།
གལ་ཆེན་དོན་རྣམས་ཡལ་མི་འདོར།།
མཁོས་ཆུང་བྱ་བར་ཞིབ་མི་འཇུག །
གནད་ཆེན་དོན་ལ་ཞིབ་མོར་སྒྲིམ།།
བདག་ལས་ཕྲོག་པ་མ་ཡིན་ཕྱིར།།
གཞན་འབྱོར་གནས་ལ་རྔམ་མི་རིགས།།
ཚུར་རྒོལ་ལ་སོགས་རྒྱུ་མེད་པར།།
ཕ་རོལ་རྒྱལ་སྲིད་འཕྲོག་མི་བྱ།།
208

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
གཞན་འབྱོར་ལ་ནི་བརྣབ་སེམས་ཅན།།
དེ་ཡི་རེ་བ་མི་འགྲུབ་ཅིང་།།
ལ་ཡོག་རྣམ་སྨིན་མི་བཟད་པས།།
མྱུར་དུ་རང་ཕུང་འགྱུར་བར་ཟད།།
དེ་ཕྱིར་སྟོབས་དང་ལྡན་ན་ཡང༌།།
ཕ་རོལ་མནར་བར་མི་བྱེད་པའི།།
མི་བདག་རྣམས་ནི་བསོད་ནམས་ཀྱིས།།
རང་སྲིད་བརྟན་ཞིང་ཕྱོགས་ཀུན་འདུ།།
སྙིགས་དུས་ཚེ་འབྱོར་སྙན་གྲགས་སོགས།།
ལྷན་ཅིག་ཚང་བ་ཆུན་དཀའ་བས།།
ཅི་ནས་བསོད་ནམས་རྒྱ་ཆེན་པོ།།
བསགས་དང་ཐབས་ལ་མཁས་པར་བྱ།།
ཐབས་ཤེས་པ་ཡིས་ལེགས་བརྩམས་ན།།
འགྲུབ་པར་དཀའ་བའང་འགྲུབ་འགྱུར་ཏེ།།
2()9

ལེགས་བཤད་སྣ་ཚོགས།
སྔགས་སོགས་ཐབས་ཀྱི་ཆོ་ག་ཡིས།།
དུག་ཀྱང་བདུད་རྩིར་བསྒྱུར་བ་བཞིན།།
ལུགས་དང་མི་མཐུན་རྣོ་མྱུར་གྱིས།།
ཕྲལ་དུ་རང་དོན་འགྲུབ་པ་ཙམ།།
སྙིགས་དུས་ཕོ་བཟང་ཞེས་སྒྲོགས་ཀྱང་།།
རྫིང་ཆུང་བཞིན་དུ་ཆེར་མི་འཕེལ།།
ལུགས་དང་མཐུན་པར་གནས་པ་རྣམས།།
ཕྲལ་དུ་མངོན་པར་མ་གྱུར་ཀྱང་།།
ནམ་ཞིག་ཆུ་གཏེར་ཆེ་བཞིན་དུ།།
དཔལ་འབྱོར་རྒྱ་ཆེར་རྒྱས་ཤིང་བརྟན།།
བླུན་པོས་འབད་དེ་བཅོས་པ་ལས།།
མཁས་པས་དུས་སུ་སྨྲས་ཙམ་མཆོག །
ཐབས་མཁས་ལྡན་པའི་བྱ་བ་ནི།།
ཆུང་ཡང་འབྲས་བུ་ཆེ་བར་འགྱུར།།
ཐབས་མི་མཁས་པའི་ཡོན་ཏན་རྣམས།།
_210

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
གྲགས་པ་ཆུང་ལ་སྐྱོན་ལྟར་སྨོད།།
ཐབས་མཁས་ལྡན་ན་སྐྱོན་རྣམས་ཀྱང་།།
ཡོན་ཏན་ལྟར་འགྱུར་གྲགས་པ་ཆེ།།
ཉ་གྲོ་དྷ་ཡི་འབྲས་བུ་དང་།།
ཉུངས་གཞི་ས་ལ་ལྷུང་ཚེ་མཉམ།།
ཐ་མར་རིམ་གྱིས་སྐྱེས་པའི་ཚེ།།
ཆེ་ཆུང་མཉམ་པར་མི་འགྱུར་བཞིན།།
རང་གི་རིས་སུ་མཚུངས་པ་ཡི།།
སྐྱེ་བོའི་ནང་ནས་ཡོན་ཏན་ཅན།།
ལོ་དང་ཟླ་བས་འཕེལ་འགྱུར་ཏེ །
ཐ་མར་ཀུན་ལས་ཁྱད་དུ་འཕགས།།
དེ་ཕྱིར་རང་དོན་ཤེས་པ་ཡིས།།
ཉི་མ་དོན་མེད་མི་བྱ་བར། །
བཟླས་དང་བསོད་ནམས་བསགས་པ་དང་།།
བསླབ་དང་བསྒྲུབ་བྱའི་དོན་ལ་འབད།།
21 1

ལེགས་བཤད་སྣ་ཚོགས།
སྡིག་པ་ཟད་འདོད་བདེ་བར་གཤེགས་ལ་དད།།
བསོད་ནམས་འཛད་འདོད་བསམ་པ་ངན་པ་འཆར།།
རིགས་བརྒྱུད་ཟད་འདོད་གླེན་ཞིང་ལྐུགས་པ་སྐྱེ།།
སྐལ་ངན་ཟད་འདོད་བསོད་ནམས་བསགས་པར་འདོད།།
མི་སྲུན་སྐྱེ་བོ་ས་ཁུང་ལས་བྱུང་བའི།།
ཚིག་ངན་སྦྲུལ་གྱིས་སྐྱེས་བུ་དམ་པར་ཟིན།།
དུག་དེ་ཞི་བར་བྱེད་པའི་གཉེན་པོ་ཡང་།།
ཤེས་རབ་བཟོད་པའི་སྨན་མཆོག་བཏུང་བར་བྱ།།
སྐྱེ་བོ་བློ་དཔངས་མཐོ་རྣམས་ལ།།
ཚེ་འདིའི་བདེ་སྐྱིད་མཆོག་གཉིས་ཏེ།།
ཇི་འདོད་ཕུན་སུམ་ཚོགས་པ་དང༌།།
གཅིག་ཤོས་འདུ་འཛི་སྤང་བའོ།།
དམ་པའི་འགྲོ་བ་གཉིས་ཡིན་ཏེ།།
མེ་ཏོག་དག་གི་མགོ་ལྕོག་བཞིན།།
212

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
འཇིག་རྟེན་ཀུན་གྱིས་སྤྱིར་བཀུར་བའམ།།
ནགས་ཉིད་དུ་ནི་དེངས་པའོ།།
དཔལ་ནི་རྒྱབ་ཀྱིས་ཕྱོགས་པ་དང༌།།
རྩོལ་བ་དོན་མེད་ཉིད་གྱུར་ཅིང་།།
དམ་པ་དབུལ་པོར་གྱུར་པ་ལ། །
ནགས་ལས་གཞན་དུ་བདེ་བ་མེད།།
ཡོན་ཏན་ཤེས་ཤིང་བཀུར་བྱེད་པའི།།
གནས་སུ་མཁས་པས་གནས་པར་བྱ།།
སྦྲུལ་གདུག་ཁྲོད་ཀྱི་ནོར་བུ་བཞིན།།
མ་རབས་ཚོགས་སུ་གནས་མི་བྱ།།
ངང་པ་ཁྲ་ཡི་ཚོགས་ནང་མཛེས་མ་ཡིན།།
ཅང་ཤེས་བོང་བུའི་ཚོགས་ནང་མཛེས་མ་ཡིན།།
སེང་གེ་ཝ་ཡི་ཚོགས་ནང་མཛེས་མ་ཡིན།།
མཁས་པ་བླུན་པོའི་ཚོགས་ནང་ཇི་ལྟར་མཛེས།།
213

ལེགས་བཤད་སྣ་ཚོགས།
བླུན་པོས་བདག་གི་ཁྲོན་པ་འདི་ཡིན་ཞེས།།
ཆུ་གཙང་གཞན་སྤངས་བ་ཚྭ་ཅན་འཐུང་ལྟར།།
བསྒྲོད་པར་བྱ་བའི་ཡུལ་གཞན་ཡོད་བཞིན་དུ།།
དེ
འཁོར་དང་གནས་ངན་དག་ལ་ཅི་ཕྱིར་ཆགས།།
དགའ་ཞིང་མཐུན་པའི་ཡུལ་ན་གནས་པ་བདེ།།
བག་ཕེབ་ཡིད་རྟོན་གྲོགས་དང་འགྲོགས་པ་བདེ།།
བསོད་ནམས་བསགས་ཤིང་དམ་པ་བསྟེན་པ་བདེ།།
ཆོག་ཤེས་འབྱོར་ལྡན་རང་དབང་གྱུར་བ་བདེ། །
བྱིས་པའི་དུས་ན་ཕ་མའི་དབང་གྱུར་ལ།།
ལང་ཚོའི་དུས་ན་མཛའ་གྲོགས་དབང་གྱུར་ཅིང་།།
རྒས་པའི་དུས་ན་བུ་ཡི་དབང་གྱུར་པའི།།
བླུན་པོ་ནམ་ཡང་རང་དབང་ཡོད་མ་ཡིན།།
དབང་མེད་གྱུར་པས་ཡོན་ཏན་མི་ཐོབ་ཅིང་།།
རང་ཉིད་རྗེས་སུ་བསྲུང་བར་མི་ནུས་པ།།
དེ་ཕྱིར་རྟག་ཏུ་རང་དབང་ཡོད་བགྱིས་ཏེ།
རང་གི་དགོས་པ་དོན་དུ་གཉེར་བར་བྱ།།
21:1

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རང་དབང་ཐམས་ཅད་བདེ་བ་སྟེ།།
གཞན་དབང་ཐམས་ཅད་སྡུག་བསྔལ་ཡིན།།
རང་དབང་ཐོབ་ནས་ཡོན་ཏན་ལ།།
འབད་པར་བྱེད་པ་དེ་བས་བདེ། །
ནད་ཀྱིས་འཇིགས་པ་མ་བྱུང་ལ།།
དམ་པ་དག་དང་འགྲོགས་པར་བརྩོན།།
སྐྱེ་བོས་བརྙས་ཐབས་མ་བྱུང་བའི།།
ཉིན་གཅིག་ལོ་བརྒྱ་བས་ཀྱང་མཆོག །
ལན་མེད་པ་ཡི་སྦྱིན་གཏོང་དང༌།།
བཤེས་པ་མེད་པར་ཕན་འདོགས་དང༌།།
ཟང་ཟིང་མེད་པར་ཆོས་སྟོན་པ།།
བདག་ཉིད་ཆེན་པོའི་ཆེ་བའི་རྟགས།།
ཇི་སྲིད་སྡུག་པའི་དུས་ཀྱི་ཟླ་རྒྱས་ཉིད།།
འཆི་བདག་གཟའ་ཆེན་འདི་ཡིས་མ་རྙེད་པ།།
215

ལེགས་བཤད་སྣ་ཚོགས།
དེ་སྲིད་བག་ཡོད་པར་ནི་གནས་བྱ་སྟེ།།
རིགས་དང་ཡོན་ཏན་ཚུལ་བཞིན་བསྲུང་བར་བྱ།།
དུས་ནི་ཡུན་ཐུང་རིག་པའི་རྣམ་པ་མང་།།
ཚེ་ཡི་ཚད་ཀྱང་ཇི་ཙམ་མི་ཤེས་པས།།
ངང་པས་ཆུ་ནང་ནས་ནི་འོ་མ་བཞིན།།
གང་ཞིག་གཅེས་པ་དེ་ནི་བརྟེན་པར་གྱིས།།
བསྒྲུབ་པར་བྱ་བའི་དོན་ལ་ལེགས་འཇུག་ཅིང༌།།
དེ་ཡི་འབྲས་བུ་འདོད་པའི་དཔལ་གྱིས་བདེ།།
འདི་ཕྱིར་ལེགས་པའི་ཆོས་དཀར་འདུ་བྱེད་པས།།
གཏན་བདེ་ཐར་པའི་འབྲས་བུར་ལོངས་སྤྱོད་པ།།
མངོན་མཐོ་ངེས་ལེགས་རྒྱུ་འབྲས་ཕྲུགས་བཞི་པོ།།
སྡེ་བཞི་ཞེས་གྲགས་དམ་པས་བསྒྲུབ་བྱ་སྟེ།།
བློ་ལྡན་བག་ཡོད་གྱུར་པ་རྣམས་ལ་ནི།། །
འདི་འདྲའི་འབྲས་བུ་ཤིན་ཏུ་རྒྱ་ཆེར་ལྡན།།
216

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གང་ཞིག་མི་མཁས་བག་མེད་སྐལ་ངན་རྣམས།།
ཤིན་ཏུ་ཡུན་རིང་འཚོ་བར་གྱུར་ཀྱང་ནི།།
ཚེ་འདིར་དོན་ཉམས་བདེ་བ་མི་འབྱུང་ལ།།
ཕྱི་མའི་དཔལ་ཡང་ཤིན་ཏུ་ཉམས་པར་འགྱུརའ
དེ་ཕྱིར་མི་ཡི་བདག་པོ་མཁས་རྣམས་ཀྱིས།།
སྡེ་བཞིའི་འབྲས་བུ་ཕུན་སུམ་ཚོགས་པ་ཡི།།
དཔག་བསམ་ལྗོན་པ་བསྐྱེད་པའི་ལག་རྗེས་ཀྱིས།།
འཇིག་རྟེན་ཐ་གྲུ་ཀུན་ཏུ་དགེ་བར་འགྱུར།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།མི་ཡི་
བདག་པོ་རང་གིས་རང་ཉིད་ལེགས་པར་བསྲུང་བའི་ཚུལ་
བྱ
བརྟག་པ་སྟེ་རབ་ཏུ་བྱེད་པ་བཅུ་གསུམ་པའོ།།
དེ་ལྟར་སྐྱེ་རྒུ་ཉེར་འཚོའི་གཞི།།
རྒྱལ་པོ་རང་ཉིད་ལེགས་བསྲུངས་ནས།།
འབངས་རྣམས་བདེ་བར་བྱ་བའི་སླད།།
འཚོ་བའི་ཚུལ་གྱིས་བསྐྱང་བར་བྱ།།
217

ལེགས་བཤད་སྣ་ཚོགས།
ས་སྙིང་འཁོར་ལོ་བཅུ་པའི་མདོར།།
དཔེ་ཡི་ཚུལ་དུ་ལེགས་གསུང་བ།།
གང་གིས་རྒྱལ་པོའི་དཔལ་ཐོབ་པའི།།
མི་བདག་བློ་དང་ལྡན་པ་དེས།།
འདས་དང་ད་ལྟ་མ་འོངས་པའི། །
རྒྱལ་པོའི་ཁྲིམས་ལུགས་བརྟགས་བྱས་ཏེ།
ཡུལ་དེར་གནས་པའི་མཛངས་པ་རྣམས།།
ལས་ཀྱི་འཁོར་ལོ་གསུམ་ལ་སྦྱོར།།
དགྲ་ཐབས་ཤེས་ཤིང་རྩལ་སྦྱང་དུ།།
འཇུག་པ་རྒྱལ་སྲིད་ལས་འཁོར་ཡིན།།
ཞིང་ལས་དང་ནི་གནས་ཁང་གི །
བྱ་བ་སློབ་པ་གཉིས་པ་སྟེ།།
ཚོང་དང་བཟོ་རྣམས་སྣ་ཚོགས་ཀྱི།།
ལས་ལ་སྦྱོར་བ་གསུམ་པར་བཤད།།
ལས་ཀྱི་འཁོར་ལོ་གསུམ་པོ་འདིས།།
སྐྱེ་རྒུ་བདེ་བར་བྱེད་པའོ།།
གཙུག་ལག་ཤེས་དང་རིག་བྱེད་པ།།
218

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བཟོ་གནས་པ་དང་ཚོང་ཁང་དང་།།
དགེ་སྦྱོང་དང་ནི་བྲམ་ཟེ་རྣམས།།
མང་བར་གྱུར་པའི་ཡུལ་དེར་བདེ།།
དེ་ཕྱིར་རྒྱལ་པོས་རང་ཡུལ་དུ།།
གཙུག་ལག་ཁང་རྣམས་བརྩིགས་བྱས་ཏེ།།
དཀོན་མཆོག་གསུམ་གྱི་རྟེན་བཞེངས་ལ།།
བཤད་དང་སྒྲུབ་པའི་སྲོལ་བཙུགས་ཤིང་།།
འཇིག་རྟེན་བླ་མ་དཀོན་མཆོག་གསུམ།།
མཆོད་ཅིང་དམན་ལ་སྦྱིན་པ་དང༌།།
བསོད་ནམས་བགྱི་བ་རྒྱུན་འཛུགས་པའི།།
ཡུལ་དེར་དགེ་ལེགས་རྒྱ་ཆེར་འཕེལ།།
རིགས་ཀྱི་རྒན་རབས་རྣམས་དང་ནི།།
ཕ་དང་མ་དག་བཀུར་བྱེད་ལ།། །
ཆ་ལུགས་རྒྱན་དང་སྤྱོད་ལམ་ཀུན།།
ཡ་རབས་དག་གི་ཆས་སུ་བཞག 
2 19

ལེགས་བཤད་སྣ་ཚོགས།
ཀུན་དགའ་ར་བ་མེ་ཏོག་ཚལ།།
ལྷ་མཆོད་དུས་ཀྱི་དགའ་སྟོན་ས།།
བྲོ་གར་གླུ་ཡི་རིག་བྱེད་སོགས།།
འཇིག་རྟེན་དགའ་བ་བསྐྱེད་ཕྱིར་བཞག །
ཆུ་མཚོ་རི་བྲག་ཤིང་བཟང་པོ།།
ཡུལ་གྱི་གཞི་བདག་བརྟེན་པའི་གནས།།
ཅུང་ཟད་ཉམས་པར་མི་བྱ་ཞིང༌།།
བཀོད་པས་བརྒྱན་ལ་བཞག་པར་བྱ།།
རི་མཐོ་ས་གཉན་ཡུལ་བཟང་པོ།།
དཔལ་དང་ལྡན་པའི་ས་ཕྱོགས་རྣམས།།
མི་སྲུན་རྣམས་ལ་རང་དབང་དུ།།
སྨ་འབབ་བྱེད་དུ་མི་གཞུག་གོ །
ཚེ་རིག་ཤེས་དང་དུས་རྩིས་པ།།
དེ་བཞིན་སྔགས་གཏོ་མོ་གཤེན་སོགས།།
ཡུལ་ལ་ཕན་པའི་གསོས་ཡིན་པས།།
ཟ་ཐང་བསྐྱེད་ལ་ཕན་དུ་གཞུག །
༡༡()

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།།
བཟོ་གནས་རྣམ་པ་སྣ་ཚོགས་པ།།
ངོ་མཚར་དགའ་བ་བསྐྱེད་པ་དག །
སློབ་པའི་གྲྭ་བཙུགས་ཚོང་དུས་ཀྱི།།
འདུན་ས་དག་ཀྱང་བཅའ་བར་བྱ།།
སྲ་བརྟན་གོ་ཆ་བཙན་རྫོང་དང་།།
མགྱོགས་འགྲོ་སྣ་ཚོགས་མཚོན་ཆའི་རིགས།།
སྒྱུ་རྩལ་ཤེས་ཤིང་དཔའ་མཛངས་ཀྱི།
སྐྱེ་བོ་སོ་སོའི་གནས་སུ་བསགས།།
བློ་ལྡན་སྙོམས་ཤིང་བསམ་དཀར་རྣམས།།
ཡུལ་གྱི་སྤྱི་འདུན་འཐུས་མིར་བཞག །
དམག་དང་དམག་དཔོན་གོ་ཆར་བཅས།།
ནམ་དགོས་འཕྲལ་དུ་ཤོལ་མེད་བྱ།།
རྒྱལ་རིགས་དགོས་པའི་དོན་རྣམས་ལ།།
སྔ་ནས་ཉེར་བསྡོགས་ཤེས་པ་དག །
221

ལེགས་བཤད་སྣ་ཚོགས།
དུས་སུ་བབ་ཚེ་བགྱི་བ་ནི།།
གང་ལའང་ཐོགས་མེད་འཇུག་པར་ནུས།།
མཁས་རྣམས་རང་ཉིད་སྟོབས་ལྡན་ཀྱང་།།
བག་ཡོད་སྒོ་ནས་ཕས་རྒོལ་བསྲུང་།།
བླུན་རྣམས་རང་ཉིད་སྟོབས་ཞན་ཀྱང་།།
མི་ཤེས་རློམ་བཞིན་དོགས་མེད་གནས།།
བླུན་པོས་ད་ལྟ་འབའ་ཞིག་དཔྱོད།།
མཁས་པས་མ་འོངས་ནམ་ཕུགས་དཔྱོད།།
མ་འོངས་པ་ན་ཕན་གནོད་གནད།།
སྔ་ནས་ཤེས་ན་མཁས་པ་ཡིན།།
ཆར་དབབ་པ་དང་གཞི་བདག་བརྔན།།
ནད་རིམ་བཟློག་དང་ས་བཅུད་གསོ།།
ཕྱུ་གཡང་འཕེལ་བའི་ཐབས་ལ་སོགས།།
ཡུལ་རྣམས་ཀུན་ཏུ་སོ་སོར་བྱ།།
222

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཧ་ཅང་ཉམས་ཀྱིས་མི་ལྕོགས་པའི།།
བགྱི་བ་མང་པོས་མི་མནར་བར།།
འབངས་དང་བློ་གྲོས་མཐུན་བྱས་ནས།།
བགས་ཀྱིས་དུས་སུ་བསྒྲུབ་པར་བྱ།།
ཇི་ལྟར་སྤྲིན་ཆེན་འཁྲིགས་པ་ཡིས།།
རྒྱ་མཚོ་ཡི་ནི་ཆུ་དྲངས་ནས།།
ས་ལ་རྒྱུན་དུ་ཕབ་པ་ཡིས།།
རྩི་ཤིང་ལོ་འབྲས་སྨིན་པ་ལྟར།།
བྱམས་ཤིང་བློ་ལྡན་རྒྱལ་པོས་ཀྱང་།།
གནོད་པ་མེད་པའི་དཔྱ་ཁྲལ་གྱིས།།
མ སར་འབངས་རྣམས་སླར་ཡང་བསྐྱངས་བྱས་པས།།
སྐྱེ་བོའི་ཀུན་དགའ་འཕེལ་བར་བྱེད།།
མི་སྲུན་རྐུན་མ་གཡོན་ཅན་སོགས།།
དུས་དང་དུས་སུ་ཉལ་ལ་བསྐྲད།།
ས་རྣམས་རང་དབང་བསྡམ་བྱ་སྟེ།།
ཕུང་དཀྲོལ་ཅན་ནི་གཞུག་མི་བྱ།།
223

ལེགས་བཤད་སྣ་ཚོགས།
རང་གིར་བྱས་པའི་ས་ཕྱོགས་སུ།།
ཐ་ན་དུད་འགྲོར་གཏོགས་པ་ཚུན།།
འཇིགས་མེད་བདེ་བར་བག་ཕེབ་པའི།།
ཐབས་རྣམས་རྟག་ཏུ་རྒྱལ་པོས་བྱ།།
གློ་བུར་ལྷགས་པའི་ཆས་བསྟར་དང་།།
དགེ་བའི་གྲུ་ཟམ་ལམ་འཕྲང་འཛུགས།།
དགྲ་རྐུན་གཅན་གཟན་འཚེ་སོགས་ལས།།
རིས་མེད་སྐྱེ་བོ་དབུགས་དབྱུང་བྱ།།
ཁྱིམ་སུན་འབྱིན་དང་རྫུན་རླབས་ཀྱིས།།
འཇིག་རྟེན་མགོ་བསྐོར་བྱེད་པ་སོགས།།
ཤེད་བསྐྱེད་མི་བྱ་གྱི་ནར་བཞག །
མ་རབས་ཁྲམ་པའི་དཔུང་མནན་བྱ།།
སྡེ་སྣོད་མཁས་དང་སྡོམ་བརྩོན་ལྡན།།
གྲུབ་པའི་རྣལ་འབྱོར་ཆོས་འཛིན་རྣམས།།
224

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཡུལ་གྱི་རྒྱན་དུ་བཞག་བྱས་ཏེ།།
རྒྱང་ནས་བསྟོད་ཅིང་བཀུར་ཚུལ་བྱ།།
ཉམ་ཆུང་རྣམས་ལ་བརྩེ་བྱ་ཞིང་།།
གནས་མིན་དཔུང་ཤེད་འཕྱར་བ་དམད།།
ཡུལ་ཁམས་བདེ་བར་བག་ཕེབས་པའི།།
ས་དེར་ལྷ་ཡང་མགུ་བ་སྐྱེ།།
ཡུལ་གཞན་རྣམས་སུ་དུས་དུས་སུ།།
ཚོང་དང་ཁེ་ཡི་ཕྱིར་འགྲོ་བ།།
དཔུང་དུ་བསྡོམས་ཏེ་མགོ་འདྲེན་པའི།།
དཔོན་བཅས་བདེ་བླག་འདོང་བར་བྱ།།
ཉུང་ངུས་བསྒྲུབ་ན་བགྱིད་དཀའ་ཞིང་།།
མང་པོ་བསྡོམ་ན་ཕན་ཚུན་དོན།།
བདེ་བླག་ཉིད་དུ་ནུས་རྣམས་ལ།།
རྒྱལ་པོས་དེ་ལྟར་མགོ་བསྡུ་བྱ།།
225

ལེགས་བཤད་སྣ་ཚོགས།
སྐྱེ་བོ་ཕན་ཚུན་མི་འཐབ་པར།།
གཅིག་ལ་གཅིག་ནི་གྲོགས་བགྱིད་པས།།
དོན་མཐུན་ཉིད་དུ་འགྱུར་བའི་ཐབས།།
འཇམ་རྩུབ་གང་འོས་དེ་ལྟར་སྦྱར།།
ཡུལ་འབྲོག་ས་གནས་སོ་སོ་རུ།།
རང་སྐལ་གནས་ཀྱི་ལོངས་སྤྱོད་ལ།།
མཐུན་པར་སྤྱད་པར་བྱ་བ་ལས།།
འདོད་ཆེན་ཕྱོགས་ལྷུང་ཁྲིམས་ཀྱིས་དགག །
ཡུལ་གྱི་མི་རྣམས་ཕན་ཚུན་དུ།།
དཔུང་བསྡོམས་རང་ཕྱོགས་བསྲུང་དགོས་པས།།
འཐེན་ཁྱེར་མེད་པར་ཆབ་གཅིག་ཏུ།།
ཡུལ་གྱི་སོ་ཁ་བསྲུང་བར་བྱ།།
དགེ་སྦྱོང་དག་དང་བྲམ་ཟེ་ནི།།
རྒྱལ་པོའི་རྩ་བར་གསུངས་པས་ན།།
དགེ་འདུན་འདུ་བའི་སྒོ་སོགས་ཀྱིས།།
དགེ་འདུན་སྡེ་རྣམས་བསྐྱང་བར་བྱ། །
226

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཡུལ་དུས་དེ་ལ་དེར་འཚམས་པའི།།
སྐྱེ་བོའི་བདེ་ཐབས་གང་མཆིས་པ།།
ཡུལ་གྱི་བདག་པོས་མགོ་བསྡུས་ནས།། .
ཇི་ལྟར་ཕན་པ་བཀའ་སྩལ་བྱ།།
འབངས་ཀྱི་སྐྱེ་བོ་འཕེལ་བ་དང་།།
བདེ་བའི་ཐབས་ལ་ནན་ཏན་བསམ།།
རང་ལ་དབང་བའི་མི་གཅིག་ཀྱང་།།
གོད་པར་མི་བྱ་གསེར་བཞིན་བཙའ།།
སྐྱེ་བོ་ཕལ་ཆེར་རྨོངས་པ་ཡིས།།
རང་དོན་ཕྲ་མོའང་བསྒྲུབ་མི་ནུས།།
མི་ཤེས་རྣམས་ལ་སློབ་བྱེད་ཕྱིར།།
རྒྱལ་པོ་ཕ་དང་འདྲ་བ་ཡིན།།
སྐྱེ་བོ་ཕལ་ཆེར་ཞུམ་པ་ཡིས།།
བརྩོན་པས་ཕོངས་པར་གྱུར་པ་རྣམས།།
227 ， ，

ལེགས་བཤད་སྣ་ཚོགས།
ལས་ལ་བསྐུལ་ཞིང་སྣ་འདྲེན་པས།།
རྒྱལ་པོ་དེད་དཔོན་འདྲ་བ་ཡིན།།
སྐྱེ་བོ་ཕལ་ཆེར་སྦྲུལ་གདུག་བཞིན།།
གཞན་ལ་འཚེ་ཞིང་གདུལ་དཀའ་ལ།།
སྣ་ཚོགས་ཐབས་ཀྱིས་འདུལ་བྱེད་པས།།
རྒྱལ་པོ་སྔགས་མཁན་འདྲ་བ་ཡིན།།
རྟག་ཏུ་རང་གི་འབངས་རྣམས་ལ།།
སྙིང་རྗེའི་བསམ་པ་ཉེར་བཞག་སྟེ།།
བདེ་ཐབས་འབའ་ཞིག་ལ་བརྩོན་པས།།
རྒྱལ་པོ་མ་དང་འདྲ་བ་ཡིན།།
ཡུལ་ཁམས་དེ་ཡི་བདེ་སྡུག་དང༌།།
སྐྱོན་ཡོན་རྣམ་པ་སྣ་ཚོགས་ལ།།
འདྲི་ཞིང་དཔྱོད་པ་ལྷུར་ལེན་པ།།
རྒྱལ་པོ་རྟོག་ཆེན་འདྲ་བ་ཡིན།།
228

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཇིགས་པ་ཅན་ལ་དབུགས་འབྱིན་ཞིང་།།
སྡུག་བསྔལ་ཅན་ལ་ཕན་འདོགས་བྱེད།།
རེ་ལྟོས་ཅན་རྣམས་དགའ་བགྱིད་པས།།
རྒྱལ་པོ་དཔག་བསམ་ཤིང་དང་འདྲ།།
བླང་དང་དོར་བྱའི་དངོས་པོ་སྟོན།།
ཚུལ་དང་ཚུལ་མིན་རྣམ་པར་འབྱེད།།
ཡང་དག་ལམ་ལ་འདྲེན་བྱེད་ཕྱིར།།
རྒྱལ་པོ་མིག་དང་འདྲ་བ་ཡིན།།
རང་གི་དཔལ་གྱིས་ཕྱོགས་ཀུན་ཏུ།།
ལེགས་པར་བརྒྱན་པར་བྱས་ནས་སུ།།
འཁོར་གྱི་སྐྱེ་རྒུ་དགའ་བྱེད་པ།།
རྒྱལ་པོ་རིན་ཆེན་གཏེར་དང་འདྲ།།
ཕས་ཀྱི་རྒོལ་བས་མི་ཚུགས་ཤིང་།།
རིས་སུ་གཏོགས་རྣམས་བག་ཕེབས་ལ།།
འགྲན་ཟླའི་ཚོགས་ཀུན་སྤ་བཀོང་བས།།
རྒྱལ་པོ་རྡོ་རྗེའི་རྫོང་ཆེན་འདྲ།། .
 229.

ལེགས་བཤད་སྣ་ཚོགས།
བསོད་ནམས་སྟོབས་ཀྱིས་མངོན་མཐོ་ཞིང་།།
རྒྱབ་བརྟེན་ལྷ་དང་སྲུང་མས་བརྗིད།།
ཕྱོགས་ལས་རྣམ་པར་རྒྱལ་བ་ཡི ། །
རྒྱལ་པོ་རིན་ཆེན་རྒྱལ་མཚན་བཞིན།།
དེ་ལྟར་མི་བདག་ཡོན་ཏན་མཆོག་མངའ་བ།།
སུམ་རྩེན་གནས་སུ་བགྲོད་པར་མ་བྱས་ཀྱང་།།
གདོང་པ་བཞི་ལྡན་ལྷ་ཡི་རྒྱལ་པོ་བཞིན།།
བདུད་རྩིའི་ཟས་ཅན་རྣམས་ཀྱང་དགའ་བས་འདུ། །
བུམ་བཟང་དཔག་བསམ་ནོར་བུའི་རྒྱལ་པོས་ཀྱང་།།
འགྲན་པར་མི་བཟོད་མི་བདག་རིན་པོ་ཆེ།།
གང་གི་དཔལ་གྱིས་མཐོ་རིས་དཔལ་མཐའ་དག །
རང་གི་ལག་ན་གནས་པ་བཞིན་དུ་སྤྱོད།།
དཔལ་དང་གཟི་བརྗིད་སྙན་པར་གྲགས་པའི་སྒྲ།།
རྒྱ་མཚོའི་ཁོར་ཡུག་ཏུ་ཡང་འགྲོ་བྱེད་ཅིང་།།
230

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ས་སྟེང་འདི་ན་ཉི་མ་གཉིས་པ་བཞིན།།
མཚུངས་མེད་ཡོན་ཏན་དཔལ་གྱིས་ལྷམ་མེར་འགྱུར།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱུན་ལས།ཡུལ་
འཁོར་བདེ་བར་སྲུང་བའི་ཚུལ་བརྟག་པ་སྟེ་རབ་ཏུ་བྱེད་པ་བཅུ་
བཞི་པའོ།།
ཡུལ་གྱི་སྐྱེ་བོ་བདེ་ཐབས་དང་།།
ལུགས་བཟང་ཁྲིམས་ཀྱི་བྱ་བ་སོགས།།
ཡིད་རྟོན་པ་ཡི་སྐྱེ་བོ་དང༌།།
ལྷན་ཅིག་གྲོས་ཀྱིས་བསྒྲུབ་ན་ལེགས།།
བྱེ་བྲག་ཕྱེད་པའི་བློ་ཡོད་ཀྱང་།།
བྱ་བ་གྲོས་ཀྱིས་བསྒྲུབ་པར་བྱ།།
འགྲུབ་འགྱུར་ཁོ་ནར་མ་ཟད་ཀྱི།།
མ་འགྲུབ་ན་ཡང་མཛེས་པ་ཡིན།།
ཐོག་མར་བརྟག་དཔྱོད་བྱེད་པའི་ཚེ།།
231 -

ལེགས་བཤད་སྣ་ཚོགས།
གྲོས་སུ་འོས་པའི་བློན་ལྟ་ཅི།།
བསམ་ཡོད་གཞན་གྱིས་སྨྲས་པ་ལའང་།།
རིགས་དང་མི་རིགས་རང་གིས་དཔྱད །
བློ་རྒྱ་ཆུང་བའི་གྲོས་ལོག་དང་།། .
རང་འདོད་ཕུག་བཅུག་འཁྱོགས་པོའི་གྲོས།།
ཕྱི་མཐའ་མ་བརྟགས་སྤྱི་བརྟོལ་ངག །
སྤོབས་པ་ཞན་པའི་ཞུམ་ཚིག་དང་།།
བློ་གྲོས་ཆེ་བས་གནད་བཀྲོལ་ཚིག། །
རང་འདོད་མ་འདྲེས་བསམ་དཀར་ངག །
ཕྱི་མཐར་གཞལ་ནས་བརྗོད་པའི་གཏམ།།
མི་ཞན་སྤོབས་པ་བསྐྱེད་པའི་ཚིག །
སོ་སོར་མ་འདྲེས་ཤེས་བྱས་ལ།།
ངང་པས་ཆུ་ལས་འོ་མ་བཞིན།།
དོན་དང་ལྡན་པའི་གཏམ་བཟུང་སྟེ།།
གྲོས་ཐག་བློ་ལྡན་རང་གིས་གཅོད།།
232

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཇུག་ལྡོག་རང་གིས་ཤེས་ན་ཡང་།།
རྒྱལ་ཁམས་བྱ་བ་གྲོས་ཀྱིས་བརྟག ། །
ཐམས་ཅད་མཐུན་པར་གྲོས་བྱས་པའི།།
བྱ་བ་གང་བྱུང་འགྱོད་མེད་ཉིད།།
སྙིགས་དུས་གཡོན་པོས་གཡོན་བཀབ་སྟེ།།
མཐུན་པར་སྨྲས་ནས་རྗེ་བོ་བསླུ།།
ར་སྐྱེས་འཁྲིད་པའི་བྲམ་ཟེ་ལ།།
རྐུན་པོས་ཁྱི་རུ་བཏགས་དང་མཚུངས།།
དེ་བས་རྗེ་དཔོན་མཁས་པ་རྣམས།།
གཡོན་ཅན་ཞེན་ཕྱོགས་ཤེས་བྱས་ནས།།
གཞན་དྲིང་མི་འཇོག་བློ་ཐོབ་ན།།
ས་བདག་ཁྲིམས་ལ་མཁས་པར་འགྱུར།།
བདེན་ཞིང་བརླིང་ན་ཡིད་བརྟོན་བྱ།།
རྟག་ཏུ་ཡིད་མི་ཆེས་པ་ཡི། །
_233 .

ལེགས་བཤད་སྣ་ཚོགས།
སྐྱེས་བུ་བྱ་རོག་ཁུ་འཕྲིག་ཅན།།
དེ་ལ་བློ་ལྡན་གྲོས་མི་སྟོན།།
བྱེ་བྲག་འབྱེད་པའི་བློ་ལྡན་ལ།།
དྲིས་ན་རང་ཉིད་དཔལ་ཐོབ་སྟེ།།
སྟོབས་ལྡན་དགའ་བྱེད་ཀྱིས་ཀྱང་ནི།།
ཧ་ནུ་མན་གྲོགས་སུ་བཀུག །
རྒྱུན་དུ་བསོད་ནམས་ལྡན་པ་དང༌།།
སྟོབས་ལྡན་དག་ལ་བསྟེན་ན་བཟང་།།
མཆིལ་པས་མཁའ་ལྡིང་ལ་སྦྱིན་པས།།
རྒྱ་མཚོའི་ཀླུ་རྣམས་སྐྲག་པར་བྱས།།
བྱ་བའི་ཆ་ལ་རྨོངས་གྱུར་པ།།
བློ་དང་ལྡན་པའི་གྲོས་ཀྱིས་འབྱེད།།
ཆུ་བོ་རྙོགས་མར་གྱུར་པ་རྣམས།།
ཆུ་དྭངས་ནོར་བུས་སེལ་བར་བྱེད།།
234

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རང་ཉིད་བློ་དང་ལྡན་ན་ཡང་།།
བགྲོས་ན་སྔོན་མེད་བློ་གྲོས་འབྱུང༌།།
གྲོང་གི་སྐྱེ་བོའི་ཚིག་མཉན་པས།།
གསལ་རྒྱལ་གཡུལ་ལས་རྒྱལ་བ་བཞིན།།
ལེགས་པར་བརྟག་དཔྱད་མ་བྱས་ན།།
སྨྲས་པ་འགའ་ལས་ཉེས་པ་འབྱུང་།།
ཁྱུ་མཆོག་དང་ནི་སེང་གེ་གཉིས།།
ཤིན་ཏུ་མཐུན་པ་ཝ་ཡིས་བརླག །
ནམ་ཕུག་རང་དོན་མ་གཞལ་བར།།
སྐྱེས་བུས་གང་བསྟབ་ལེན་མི་བྱ།། །
བག་གསར་བསྟབ་པའི་བཀུར་སྟི་ཡིས།།
ཐ་མར་སྟོང་ཐུབ་ཉམས་ལ་ལྟོས།།
བློ་ཅན་རྣམས་ཀྱིས་བརྫུ་བག་གིས།།
གྲུང་པོའང་མགོ་བོ་གདུགས་ལྟར་བསྐོར།།
ཁྱབ་འཇུག་མིའུ་ཐུང་གཟུགས་བརྫུས་ནས
སྟོབས་ལྡན་ས་ཡི་འོག་ཏུ་བཅིང་།།..
235 .

ལེགས་བཤད་སྣ་ཚོགས།
བློ་གྲོས་མཆོག་དང་ལྡན་པ་ན།།
བློ་ལྡན་ཡིན་ཡང་ཕམ་པར་ནུས།།
ཕྱག་རྒྱ་ལྔ་ལྡན་ཁྱབ་འཇུག་ཀྱང་།།
ལེགས་ལྡན་ནག་པོའི་ཐབས་ཀྱིས་བཀོལ།།
དེ་ཕྱིར་བྱ་བ་གང་ལ་ཡང་།།
ཐབས་མཁས་ལྡན་པའི་གྲོས་ཀྱིས་འགྲུབ།།
སྤྲེལ་དམག་མང་དུ་ཚོགས་པ་ཡིས།།
རྒྱ་མཚོ་ལ་ཡང་ཟམ་པ་བཙུགས།།
ལྕམ་པ་ཉི་མའི་ཕྱོགས་སུ་འདུད།།
ཆུ་ཤིང་འབྲུག་སྒྲ་བསྒྲགས་ན་སྐྱེ།།
ཕན་པའི་གྲོགས་དང་ཕན་པའི་གྲོས།།
གང་ནས་འབྱུང་བའི་ངེས་པ་མེད།།
འབོད་སྒྲོག་ཆུང་མའི་དོན་དུ་བསད།།
ལངྒའི་གྲོང་ཁྱེར་སྤྲེའུས་བསྲེག །
236

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གནོད་པའི་གྲོགས་དང་ངན་པའི་གྲོས།།
གང་ནས་འབྱུང་བར་ཆ་མེད་ཉིད།།
དེ་སླད་བློ་དང་ལྡན་རྣམས་ཀྱིས།།
མི་འོས་གྲོགས་དང་གྲོས་སྤངས་ནས།།
འོས་པའི་གྲོགས་དང་གྲོས་བསྟེན་ན།།
དཔལ་ལས་ཉམས་པར་མི་འགྱུར་རོ།།
མི་རེད་དབུལ་པོས་སུ་ལ་བགྲོས།།
གཉིས་ཚོགས་ཕན་ཆད་གྲོས་ལ་ལྟོས།།
རྒྱལ་ཁམས་ཆེན་པོའི་བྱ་བ་ཕལ།།
གྲོས་ལ་མ་ལྟོས་འགྲུབ་པར་དཀའ།།
སུ་ལའང་གྲོས་སུ་མ་བྱས་ན།།
འཁོར་ཚོགས་རྒྱུ་སྐར་ལྟར་མང་ཡང་།།
སུས་ཀྱང་རྗེ་བོ་གླེན་པ་དེ།།
ཉམ་ཐག་གནས་ལས་བསླང་མི་ནུས།།
237

ལེགས་བཤད་སྣ་ཚོགས།
མང་པོ་བསྡོམས་ནས་གྲོས་བྱས་ན།།
ཆེན་པོ་ཡིས་ཀྱང་ཐུབ་པར་དཀའ།།
སྲོག་ཆགས་གྲོག་མའི་ཚོགས་འདུས་ནས།།
སེང་གེའི་ཕྲུ་གུ་བསད་ཅེས་གྲགས།།
རང་སྡེ་བསྲུང་བར་འདོད་པ་དང༌།།
གཞན་སྡེ་གཞོམ་པར་འདོད་ནའང་།།
མང་པོ་དག་གི་དཔུང་བསྒྲིལ་ཏེ ། །
གྲོགས་སུ་བྱ་བ་མཁས་པས་བསྔགས།།
ཕ་མ་བཞིན་དུ་སེམས་བརྩེ་ཡང་།།
གྲོས་མེད་པ་ན་སྐྱེས་བུ་དེའི།།
འདོད་དོན་ཇི་ལྟར་སྒྲུབ་པ་ཡི།།
ཚུལ་རྣམས་གཞན་གྱིས་ཇི་ལྟར་ཤེས།།
སྐྱེ་བོ་ཀུན་རྟོགས་སྣ་ཚོགས་ཕྱིར།།
མི་རིགས་པ་ཡི་བྱ་བ་ལའང༌།།
གྲོས་མཐུན་འགྱུར་བ་རྙེད་སླ་ན།།
འོས་པའི་གྲོས་ལ་ལྟ་ཅི་སྨོས།།
238

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གྲོས་མཐུན་གྱུར་རྣམས་བྱ་བ་ལ།།
ཉེའམ་རྒྱང་ན་གནས་ཀྱང་རུང་།།
རང་དོན་བཞིན་དུ་འཇུག་པའི་ཕྱིར།།
བྱ་བ་ཆེན་པོ་གྲོས་ཀྱིས་བསྒྲུབ
གྲོས་ཀྱི་ནང་ནས་གྲོགས་འབྱུང་ཞེས།།
གནའ་རབས་མཁས་པའི་གཏམ་ལས་བསྒྲགས།།
ཐོག་མར་གྲོས་སུ་མི་བྱེད་པར།།
ཐ་མར་འགྱོད་པ་བླུན་པོའི་མཚངས།།
ལེགས་པར་བགྲོས་ན་ལེགས་པའི་བློ་སྐྱེ་ཞིང་།།
དོན་གྱི་བགྱི་བར་ཀུན་ཀྱང་དོན་མཐུན་པས།།
དཀའ་བའི་གནས་ཀྱང་དཀའ་བ་མེད་འགྲུབ་ཕྱིར།།
འཁོར་མང་ལྡན་རྣམས་འཁོར་ལ་ཅིས་མི་བགྲོས།།
དོན་ཆེན་བྱ་བ་གྲོས་མེད་ཚིག་ཙམ་གྱིས།།
དྲང་སྲོང་དམོད་པ་བཞིན་དུ་སུ་ཡིས་འགྲུབ།།
239

ལེགས་བཤད་སྣ་ཚོགས།
ཐག་ཆོད་འོས་པའི་གནས་ལ་གྲོས་མེད་ཀྱང་།།
ས་བདག་རྣམས་ཀྱི་ཚིག་གིས་འགྲུབ་པར་འགྱུར།།
དེ་ཕྱིར་མི་དབང་བློ་དང་ལྡན་རྣམས་ཀྱིས།།
རང་གི་བགྱི་བར་འཁོར་གྱི་ཚོགས་བསྡུས་ཏེ།།
ལེགས་པར་དཔྱོད་ཅིང་གྲོས་སུ་བྱས་པ་ན།།
ཕ་རོལ་སྟོབས་དང་ལྡན་ཀྱང་གནོད་མི་ནུས།།
སྐྱེ་བོ་མང་པོ་མཐུ་དང་དཔུང་བསྒྲིལ་ཏེ །
འོས་པའི་བྱ་བར་གྲོས་མཐུན་ཞུགས་གྱུར་ན།།
ཡིད་ལ་ཇི་ལྟར་བརྣག་པའི་དོན་དེ་དག །
ཁབ་ལེན་རྡོ་ཡིས་ལྕགས་བཞིན་འགུགས་པར་ནུས།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། གྲོས་
བརྟག་པའི་རབ་ཏུ་བྱེད་པ་སྟེ་བཅོ་ལྔ་པའོ།།
རྒྱལ་པོ་རང་ཉིད་ཁྲིམས་ལྡན་པས།།
འཁོར་ལ་ཁྲིམས་སུ་བྱས་ན་མཛེས།།
24( )

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རང་ཉིད་ཁྲིམས་ལས་འདས་སྤྱོད་ན
སྐྱེ་རྒུའི་དཔང་པོར་ག་ལ་འོས།།
རྒྱུ་འབྲས་རྟེན་འབྲེལ་མི་བསླུ་བ།།
འཇིག་རྟེན་ཀུན་གྱི་སྤྱི་ཁྲིམས་ཏེ།།
རྒྱུ་འབྲས་ལོག་པར་སྤྱོད་རྣམས་ལ།།
ཆད་པ་ངན་སོང་སྡུག་བསྔལ་ཡིན།།
རྒྱལ་པོས་ཆོས་བཞིན་མ་བྱས་ན
ཚེ་འདིར་གྲགས་པ་ངན་པ་དང་།།
རྒྱལ་སྲིད་དག་ཀྱང་འཇིག་གྱུར་པས།།
རང་ཉིད་དགེ་བཅུའི་ཁྲིམས་ལྡན་བྱ།།
མི་དགེ་བཅུ་པོ་གང་གིས་ཀྱང་།།
ངན་སོང་གསུམ་དུ་འཁྲིད་བྱེད་ཅིང་།།
མཐོ་རིས་དག་ཏུ་སྐྱེས་ན་ཡང་།།
： རྒྱུ་མཐུན་འབྲས་བུ་མི་བཟད་མྱོང༌།།
241

ལེགས་བཤད་སྣ་ཚོགས།
སྐྱེ་རྒུ་ཀུན་ལ་སྲོག་ཕངས་པས།།
རྒྱལ་པོས་སྲོག་གཅོད་ཡོངས་སུ་སྤང༌།།
སྲོག་གཅོད་ཚེ་ཐུང་ནད་མང་བྱེད།།
དེ་བས་རྒྱལ་པོའི་ཡུལ་ཁམས་སུ།།
བྱ་དང་རི་དྭགས་ཚུན་ཆད་ལ།།
འཚེ་བ་ཅི་ནུས་བཟློག་པར་བྱ།།
ལྗོངས་དེའི་མི་དང་དུད་འགྲོ་རྣམས།།
འཇིགས་མེད་སྲོག་གི་བསྐྱབ་བྱའོ།།
གལ་ཏེ་མང་པོའི་དོན་གྱི་ཕྱིར།།
གདུལ་དཀའི་མི་སྲུན་གཞན་དུ་བསྐྲད།།
ཅིས་ཀྱང་ཐབས་ཀྱིས་མི་འཆོས་ན།།
སྐྱེ་རྒུའི་ཕུང་སེལ་བྱེད་པ་རྣམས།།
བསད་ན་རྒྱལ་ཁམས་བདེ་ཞེས་པ།།
རྩོད་དུས་རྒྱལ་པོའི་ལུགས་ལ་ཡོད།།
འོན་ཀྱང་སྙིང་རྗེའི་བསམ་པ་ནི།།
ནམ་ཡང་བཏང་བར་མི་བྱའོ།།
242

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རང་གི་འབྱོར་བས་ཆོག་ཤེས་ནས།།
མི་འོས་གཞན་ནོར་འཕྲོག་མི་བྱ།།
མ་བྱིན་བླང་བས་དབུལ་འགྱུར་ཞིང་།།
རང་གི་ལོངས་སྤྱོད་གཞན་གྱིས་ཁྱེར།།
འོས་པའི་དཔྱ་དང་རིགས་པ་ཡིས།།
ནོར་གྱི་ཆད་པ་ལེན་ན་ཡང་།།
ནོར་ལ་ཉེས་པའི་འདུ་ཤེས་བཞག །
བསྐམ་ཆགས་ཆེ་བར་ཡོང་མི་བྱ།།
རང་འདོད་གདུག་པས་མ་བསླད་པར།།
རྒྱལ་ཁམས་བདེ་བའི་དོན་གྱི་ཕྱིར།།
འཚེ་དང་མ་བྱིན་ལེན་ཁོ་ནས།།
རྒྱལ་པོ་སྡོམ་མིན་ཅན་མི་འགྱུར།།
རང་གི་བཙུན་མོར་དགྱེས་བྱས་ནས།།
གཞན་ལ་ལོག་པར་གཡེམ་མི་བྱ།།
ལོག་གཡེམ་གྱིས་ནི་འཁོར་མི་སྲུན།།
： འགྲན་ཟླར་བཅས་པའི་ཆུང་མར་འགྱུར།།
243

ལེགས་བཤད་སྣ་ཚོགས།
རྟག་ཏུ་བདེན་པར་སྨྲ་བ་ནི།།
ཆོས་དང་ལྡན་པའི་ཡོན་ཏན་མཆོག །
རྫུན་སྨྲས་པས་ནི་སྐུར་པ་མང་།།
གཞན་གྱིས་རང་ཉིད་བསླུ་བར་འགྱུར།།
ཕ་རོལ་དབྱེ་བར་བྱེད་པ་ཡི།།
ཕྲ་མ་སྤངས་ནས་བསྡུམ་པར་བྱ།།
ཕྲ་མས་རང་གི་འཁོར་མི་འདུམ།།
འཐབ་བྱེད་འཁོར་ངན་འཐོབ་པར་འགྱུར།།
མི་བདག་རྟག་ཏུ་ཚིག་འཇམ་ཞིང་།།
སྙན་པར་སྨྲ་ལ་ནན་ཏན་བྱ།།
ཚིག་རྩུབ་སྨྲས་པས་འཐབ་མོ་དང༌།།
ཡིད་དུ་མི་འོང་གཏམ་ཐོས་འགྱུར།།
དོན་མེད་ཀྱལ་པ་རྣམ་སྤངས་ནས།།
ཇི་སྐད་སྨྲས་བཞིན་དོན་ལྡན་བརྗོད།།
244

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱུན།
ངག་འཁྱལ་སྨྲས་པས་ཚིག་མི་བཙུན།།
སྤོབས་པ་མ་ངེས་ཅན་དུ་འགྱུར།།
གཞན་འབྱོར་ཆེའམ་ཆུང་ཡང་རུང་།།
བརྣབ་སེམས་མི་བྱ་དགའ་བར་བྱ།།
བརྣབ་སེམས་ཡིད་ལ་རེ་བ་འཇོམས།།
འདོད་ཆེན་ཆོག་མི་ཤེས་པར་འགྱུར།།
གཞན་ལ་གནོད་པའི་སེམས་སྤངས་ཏེ།།
ཀུན་ལ་བྱམས་པའི་སེམས་སུ་བྱ།། །
གནོད་སེམས་ཀྱིས་ནི་ཟུག་རྔུ་མང་།།
གཞན་གྱིས་དོན་མེད་གནོད་པ་འབྱུང༌།།
ལས་དང་འབྲས་བུ་མེད་ལྟ་བའི།།
ལོག་པར་ལྟ་བ་རྩད་ནས་སྤངས།།
ལོག་པའི་ལྟ་བ་མ་སྤངས་ན།།
 སྐྱེ་གཞན་ལྟ་ངན་སྒྱུ་ཅན་འགྱུར།།
245

ལེགས་བཤད་སྣ་ཚོགས།
ལྟ་བ་ངན་པས་བསླད་པ་ལ།།
ས་བོན་ཚིག་པའི་མྱུ་གུ་བཞིན།།
དཀར་པོའི་ཆོས་རྣམས་མི་སྐྱེ་ཞིང་།།
སང་ཡང་དག་ལྟ་བ་ཆོས་ཀུན་གཞི།།
རི་གཟར་པོ་ཡི་འབབ་ཆུ་བཞིན།།
འཚོ་བ་ཡུན་ཐུང་རིང་མི་གནས།།
འཇིག་རྟེན་ཕ་རོལ་འགྲོ་འགྱུར་བས།།
བག་ཡོད་བགྱིས་ཏེ་ཕྱི་མར་བསམ།།
ལས་འབྲས་ནམ་ཡང་མི་བསླུ་བས།།
ཆུང་ཡང་དོན་མེད་ཆུད་མི་ཟ།།
རང་གིས་གང་བྱས་རང་ལ་སྨིན།།
འདི་ལ་སུས་ཀྱང་འདའ་བ་མེད།།
དེ་ཕྱིར་ཆོས་མིན་རྒྱལ་སྲིད་ལ།།
གནས་རྣམས་དམྱལ་བའི་སྟ་གོན་ཡིན།།
ཆོས་དང་ལྡན་པའི་རྒྱལ་སྲིད་ནི། །
ལྷ་གནས་བགྲོད་པའི་ཐེམ་སྐས་ཡིན།།
246

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྒྱལ་པོ་རྒྱལ་རིགས་སྐྱེས་པ་རྣམས།།
སྐྱེ་བོའི་ཚོགས་ལ་དབང་བས་ན།།
དགེ་བཅུའི་ལས་ཀྱི་ལམ་དག་ལ།།
ཀུན་ཀྱང་ཅི་ནུས་གཞུག་པར་བྱ།།
སྲོག་སྐྱབས་པ་དང་སྦྱིན་པ་གཏོང་།།
ལོག་གཡེམ་དགག་ཅིང་རྫུན་སོགས་གཅོད།།
གཞན་འབྱོར་རྣམས་ལ་ཡི་རང་ཞིང་།།
བྱམས་དང་ཡང་དག་ལྟ་བ་སྒོམ།།
དཔྱ་ལེན་པ་དང་ཆད་ལས་སོགས།།
འོས་པས་སྐྱེ་རྒུ་བསྐྱངས་བྱས་ཏེ།
སྙིང་རྗེའི་སེམས་དང་ཐབས་མཁས་པར།།
བྱས་ན་ཉེས་མེད་དགེ་ཡང་སྲིད།།
དགེ་བའི་རྩ་བ་བསྡོམས་བྱས་ནས།།
བླ་མེད་བྱང་ཆུབ་དོན་གཉེར་ན།།
 247

ལེགས་བཤད་སྣ་ཚོགས།
འཇིག་རྟེན་ཚུལ་དང་མི་འགལ་ཞིང་།།
དམ་པའི་ལམ་ལས་མི་འདའ་ལ།།
ཆོས་བཞིན་སྐྱེ་རྒུ་ལེགས་སྐྱོང་བས།།
དོན་གཉིས་བསྒྲུབ་ལ་སྟོབས་ལྡན་ཕྱིར།།
རྒྱལ་སྲས་སེམས་དཔའ་ཆེ་རྣམས་ཀྱང་།།
རྒྱལ་པོའི་ཚུལ་དུ་སྟོན་པར་མཛད།།
ཕ་མ་དགེ་སྦྱོང་བྲམ་ཟེ་སོགས།།
བཀུར་ཞིང་མཆོག་གསུམ་མཆོད་པ་དང༌།།
འདི་དང་ཕྱི་མའི་སྡུག་བསྔལ་རྒྱུན།།
འགོག་པའི་ཐབས་རྣམས་རྒྱལ་པོས་བྱ།།
འཇིག་རྟེན་འདི་དང་ཕ་རོལ་ཏུ།།
བདེ་བའི་ཐབས་ཚུལ་རྣམ་མང་པོའི།།
སྲོལ་ལ་སྐྱེ་རྒུ་འཛུད་བྱེད་པ།།
ཆོས་ལྡན་རྒྱལ་པོ་ཡིན་ཤེས་བྱ།།
248

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།དགེ་བཅུའི་
ཆོས་དང་ལྡན་པའི་ཚུལ་བརྟག་པའི་རབ་ཏུ་བྱེད་པ་སྟེ་བཅུ་དྲུག་
པའོ།།
རང་ཉིད་ཆོས་དང་ལྡན་བྱས་ལ།།
གཞན་ལ་དགེ་བཅུའི་ཁྲིམས་སྡོམས་པ།།
ཆོས་ཀྱི་རྒྱལ་པོ་ཆེན་པོ་ཞེས།།
མཁས་པ་རྣམས་ཀྱིས་ལེགས་པར་བསྔགས།།
མི་དགེ་བཅུ་པོ་དུག་འདྲ་སྟེ།།
འདིར་གནོད་ཕྱི་མ་སྡུག་བསྔལ་ཀྱང་།།
ཞེ་འདོད་ལག་ལེན་འགལ་རྣམས་ལ།།
ཆོས་རྒྱལ་རྣམས་ཀྱིས་ཁྲིམས་སུ་མཛད།།
མི་གསོད་པ་དང་ནོར་རྐུ་དང་།།
ཆུང་མ་འཕྲོག་དང་བྱི་བྱེད་དང་།།
རྫུན་གྱིས་བསླུ་དང་ཕྲ་མས་འབྱེད།།
དོན་མེད་རྩུབ་མོའི་ཚིག་གིས་གཅོད།།
249,

ལེགས་བཤད་སྣ་ཚོགས།
འདི་དག་གནོད་ཚབ་ཆེ་ཆུང་དང་།།
སྔར་གྱི་ལན་སྐྱོན་ཡོད་མེད་སོགས།།
ཉེས་པའི་འོས་དང་བསྟུན་ནས་སུ།།
ཆད་པའི་ལས་ཀྱིས་བཀག་པར་བྱ།།
རགས་པའི་ཉེས་པ་རྣམ་བཀག་པས།།
ཕྲ་བ་ཡིད་ཀྱི་ཉེས་པ་རྣམས།།
ཤུགས་ཀྱིས་མཐུ་ནི་མེད་བྱས་པས།།
དགེ་བཅུའི་ཁྲིམས་སུ་བཅས་ཞེས་བྱ།།
སེམས་ཅན་སྤྱི་ལ་འཚེ་བ་དང༌།།
དཀོན་མཆོག་གསུམ་ལ་གནོད་པ་དང་།།
རྒྱལ་པོའི་ཆུས་ལ་གཟན་པ་དང་།།
རྒྱལ་ཁམས་མི་བདེ་བྱེད་པ་རྣམས།།
མཐུ་ལྡན་རྒྱལ་པོས་བཀག་བྱས་ན།།
རྒྱལ་ཁམས་སྤྱི་དང་བྱེ་བྲག་བདེ།།
250

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཆོས་ལྡན་རྒྱལ་པོ་མེད་གྱུར་ན།།
རྒྱལ་ཁམས་བདེ་བའི་ཐབས་གཞན་དཀའ།།
སྔར་དུས་མི་རྣམས་ཁྲེལ་ཡོད་ཚེ།།
དངུལ་གྱི་དོང་རྩེ་གཅིག་བརྐུས་ཀྱང༌།།
སྲོག་ལ་བབ་པའི་ཆད་ལས་ཀྱི།།
ཁྲིམས་བྱས་དེ་ལྟར་རྐུན་མ་ཉུང༌།།
དེང་སང་ཤིན་ཏུ་གདུལ་དཀའི་དུས།།
དེ་ཙམ་ཉེས་པས་སྲོག་བཀུམ་ན།།
ཡུལ་འཁོར་སྟོང་ལ་ཐུག་པར་མཆི།།
དེ་བས་ཡུལ་དུས་སྦྱར་བ་ཡི།།
ཁྲིམས་ཀྱི་ཞལ་ལྕེ་གཅོད་ལུགས་རྣམས།།
སྔོན་བྱུང་རྒྱལ་པོ་མཁས་རྣམས་ཀྱི། །
བཀའ་ཁྲིམས་བཞིན་དུ་འཚམས་པར་སྦྱར།།
ཁྲིམས་ཞེས་བྱ་བ་ཕྱོགས་ལྷུང་མེད།།
དྲང་པོ་གནམ་གྱི་ཐིག་ཡིན་པས།།
་ 251.

ལེགས་བཤད་སྣ་ཚོགས།
ལས་འབྲས་མངོན་སུམ་སྟོན་པ་དང་།།
འདྲ་ཕྱིར་སུས་ཀྱང་བསྒྱུར་དུ་མེད།།
འགལ་ན་རྒྱལ་པོའི་བུ་ཡང་ཕམ།།
བསྲུངས་ན་གྲོང་གི་དབུལ་པོ་རྒྱལ།།
ཀླད་པར་གནམ་ལྕགས་བབ་པ་ལྟར།།
མི་ཁུར་དབང་མེད་ཁྲིམས་ཞེས་བྱ།།
སྟོབས་འབྱོར་ཡོད་ན་ཡང་འགྱུར་ལ།།
ཁས་ཞན་དབུལ་པོར་ལྕིད་འགྱུར་བ།།
དེ་འདྲ་རྒྱལ་ཁྲིམས་མ་ཡིན་ཏེ།
འཕྱོན་མའི་གར་གྱི་ལྟ་ཕྱོགས་མཚུངས།།
སྨད་འཚོང་གཟུགས་ཀྱིས་འཚོ་བ་སྟེ།།
དགེ་སྦྱོང་ཆོས་ཀྱིས་འཚོ་བ་ཡིན།།
རྒྱལ་རིགས་ཁྲིམས་ཀྱིས་འཚོ་བ་སྟེ།།
བྲམ་ཟེ་ཆོ་རིགས་བསྲུང་བས་འཚོ།།
252

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱུན།
རང་རིང་འཚོ་བ་དེ་ཉམས་ན།།
ཆོས་གཞན་གང་གིས་མི་སྐྱོབ་སྟེ།།
སྲོག་གི་དབང་པོ་འགག་པ་ན།།
དབང་པོ་གཞན་གྱིས་སྐྱབས་སམ་ཅི།།
རྒྱལ་པོ་ཞེས་པའི་མིང་དེ་ཡང་།།
ཁྲིམས་ཀྱི་བདག་པོར་བྱས་པས་ཐོབ།།
ཁྲིམས་ནི་ལུགས་བཞིན་མི་གཅོད་ན།།
རྒྱལ་པོ་ཡོད་ཀྱང་མེད་དང་མཚུངས།།
རང་ཉིད་ཁྲིམས་བདག་གྱུར་པ་ན།།
དགྲ་ལའང་ཁྲིམས་ནི་ལུགས་བཞིན་གཅོད།།
གནོད་པ་བྱེད་ཀྱང་དུས་གཞན་བྱ།།
མཁས་པའི་ཁྲིམས་ལ་ཉེ་རིང་མེད།།
ཁྲིམས་ཡོད་པ་ཡི་ས་ཕྱོགས་སུ།།
ཆོས་བཞིན་བྱེད་རྣམས་བག་ཕེབས་ལ།།
ཆོས་མིན་བྱེད་རྣམས་བག་ཡོད་འགྱུར།།
ཁྲིམས་བཟང་འཇིག་རྟེན་མགོན་དང་སྐྱབས
253

ལེགས་བཤད་སྣ་ཚོགས།
ཉེས་པ་ཅན་ལ་འོས་པ་ཡི།།
ཆད་པས་བཅད་པ་ཐོས་ན་ཡང་།།
སྐྱེ་བོ་བཟང་རྣམས་དབུགས་འབྱིན་ཅིང་།།
ངན་པ་རྣམས་ཀྱང་སྐྲག་པར་འགྱུར།།
ཉེས་ཅན་ཆད་པ་མེད་ཐོས་ཚེ།།
ཡ་རབས་རྣམས་ཀྱང་བག་ཟ་ཞིང་།།
མ་རབས་རྣམས་ལ་བག་མེད་སྒོ།།
འབྱེད་པའི་ཉེར་བསྡོགས་བཞིན་དུ་འགྱུར།།
ཉེས་མེད་ཆད་པས་བཅད་ཐོས་ན།།
བཟང་པོ་རྣམས་ཀྱང་ཡིད་ཆད་ཅིང་།།
རྒྱལ་པོ་གཡོན་ཅན་ཐ་ཆད་ཅེས།།
ལྷ་གནས་སུ་ཡང་མི་སྙན་སྒྲོགས།།
ཉེས་མེད་ཉེས་པར་མ་སྦྱར་ན།།
ཉེས་མེད་དེ་ཡི་རྒྱུས་ཤེས་རྣམས།།
254

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྒྱལ་པོའི་བསྔགས་པ་བརྗོད་བྱེད་ལ།།
ལྷ་དང་བཅས་པས་ཡི་རང་འགྱུར།།
གཞན་གྱི་སྲོག་ལ་འཚེ་བ་རྣམས།།
རང་གི་ལུས་ལ་དཔེ་བྱས་ཏེ །
བརྡུང་དང་བརྡེག་པའི་ཚུལ་སོགས་ཀྱིས།།
ཕྱིན་ཆད་སྡིག་རྒྱུན་བཟློག་པར་བྱ།།
གཞན་གྱི་ནོར་ལ་རྐུ་བ་རྣམས།།
འཇལ་དང་སྟོང་གིས་བསབ་བྱ་ཞིང་།།
ཆུང་མ་བྲན་སོགས་འཕྲོག་པ་ཡང་།།
དེ་དེའི་ཚུལ་གྱིས་བཀག་པོར་བྱ།། ，
རྒྱལ་པོ་ཧ་ཅང་དེས་དྲག་ན།།
མི་སྲུན་པ་དང་རྐུན་པོ་འཕེལ།།
རྒྱལ་ཁམས་མ་རུངས་གང་འགྱུར་བས།།
རྒྱལ་པོ་སྙིང་རྗེ་ལྡན་ན་ཡང་།།
མི་སྲུན་རྣམས་ལ་ཅི་འོས་པའི།།
255.

ལེགས་བཤད་སྣ་ཚོགས།
ཆད་པ་དུས་སུ་ལེགས་བཅད་ཅིང་།།
ཉམ་ཐག་སྲོག་ཆགས་སྙིང་རྗེའང་བགྱིད།།
ཅེས་པ་བདེན་སྨྲའི་མདོ་ལས་གསུངས།།
ས་སྙིང་འཁོར་ལོ་བཅུ་པའི་མདོར།།
ཚངས་ཆེན་ལྷ་ཡི་སྙིང་པོ་ལ།།
བཅོམ་ལྡན་འདས་ཀྱིས་བཀའ་སྩལ་པ།།
བསྟན་ལ་དད་པས་རབ་བྱུང་ནས།།
སྐྲ་དང་ཁ་སྤུ་བྲེགས་བྱས་ཏེ།།
ངུར་སྨྲིག་ཚལ་བུ་གྱོན་པ་གང༌།།
ཚུལ་ཁྲིམས་ལྡན་ནམ་འཚལ་ཡང་རུང་།།
དེ་ལ་ལྷ་དང་མི་དང་ནི།།
ལྷ་མ་ཡིན་ལ་སོགས་པ་ཡི།།
ཁྱིམ་པའི་ཚུལ་དང་འདྲ་བར་ནི།།
དམན་པར་སྦྱར་དུའང་མི་གནང་ན།།
དེ་ལ་ལྕག་གིས་གཞུར་བ་དང་།།
དབྱུག་པས་བརྡེག་ཅིང་བཙོན་དུ་འཆིང་།།
གཤེ་དང་སྤྱི་དང་ལུས་གཅོད་དང་།།
256

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གསོད་པར་བྱེད་པ་ལྟ་ཅི་སྨྲོས།།
ཚུལ་ལྡན་མང་ཐོས་ཅི་སྨོས་ཀྱི།།
རབ་ཏུ་བྱུང་ནས་ཚུལ་ཉམས་ཏེ །
མི་དགེ་སྤྱོད་པས་ཁོང་རུལ་བ།།
དགེ་སྦྱོང་མིན་ལ་དགེ་སྦྱོང་དུ།།
ཁས་འཆེ་མ་རུངས་པ་དེ་ཡང་།།
ལྷ་དང་བཅས་པའི་འཇིག་རྟེན་གྱིས།།
མཆོད་འོས་ཡོན་ཏན་གཏེར་དུ་འགྱུར།།
སྟོན་པའི་ཆ་ལུགས་འཆང་ཙམ་ཡང་།།
མཐོང་བས་སྟོན་དང་ཚུལ་ཁྲིམས་སོགས།།
རྗེས་སུ་དྲན་པའི་ཡོན་ཏན་འབྱུང༌།།
ཚུལ་ཉམས་མི་རོ་ལྟ་བུ་ཞེས།།
གསུངས་ཀྱང་ཁྱུ་མཆོག་ཤི་བ་ལ།།
གི་ཝཾ་དང་ནི་གླ་བའི་རོར།།
 གླ་རྩི་ཡོད་པ་ཇི་བཞིན་དུ།།
257

ལེགས་བཤད་སྣ་ཚོགས།
ཡོན་ཏན་ལྷག་མའི་མཐུ་ཡོད་ཕྱིར།།
དེ་ལ་ནན་ཏུར་བྱ་དགོས་ན།།
དགེ་འདུན་མཐུན་པས་བསྐྲད་བྱ་ཡི།།
རྒྱལ་པོ་དང་ནི་བློན་པོའམ།།
དཔང་པོ་དག་གིས་སངས་རྒྱས་ལ།།
སྐྱབས་སོང་ཆ་ལུགས་འཆང་ཙམ་ཡང་།།
གཞུ་བ་དང་ནི་འཚོག་པ་སོགས།།
ཆད་པས་བཅད་པར་མི་རུང་སྟེ།།
མཚམས་མེད་ལྔ་བྱས་མི་གང་ཞིག །
རྫུན་གྱིས་རབ་བྱུང་ཆ་ལུགས་སུ།།
གནས་པ་དེ་ལའང་རྒྱལ་པོ་ཡིས།།
གཞུ་ཞིང་འཚོག་པ་སོགས་མ་གནང་།།
མ་འོངས་རྒྱལ་རིགས་གདོལ་སྤྱོད་ཅན།།
ཆོས་ལྡན་དགེ་སྦྱོང་མི་བཀུར་བས།།
དཀོན་མཆོག་གསུམ་གྱི་གདུང་སྨོད་བྱེད།།
དེ་ལ་ལྷ་རྣམས་ཁྲོས་ནས་སུ།།
258

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཡལ་བར་འབོར་བར་བྱེད་པར་འགྱུར།།
ཆོས་ལྡན་སྐྱོ་ནས་གཞན་དུ་བྱེར།།
ཕྱི་དང་ནང་གི་འཁྲུག་པ་འབྱུང༌།།
ཡུལ་དེར་སྡུག་བསྔལ་རྣམ་མང་ཞིང་།།
རྒྱལ་སྲིད་ཉམས་ཤིང་ནད་སོགས་འབྱུང་།།
ཤི་ནས་ངན་སོང་འགྲོ་བར་འགྱུར།།
དགེ་སྦྱོང་སྡིག་སྤྱོད་རྒྱལ་པོ་ཡི།།
ཕོ་ཉ་བྱེད་པར་སྣ་དྲངས་ནས།།
མ་འོངས་རྒྱལ་བློན་གདོལ་སྤྱོད་རྣམས།།
དགེ་སྦྱོང་ནོར་དང་མཆོད་རྟེན་དཀོར།།
དཀོན་མཆོག་རྫས་ལ་བག་མེད་སྤྱོད།།
ཤིན་ཏུ་མི་བཟད་ཉེས་པ་དེས།།
ཚེ་འདིར་གསོ་ཀའི་ནད་བྱུང་ནས།།
དམྱལ་བར་ཡུན་རིང་འཚེད་པར་འགྱུར།།
སྔོན་ཚེ་ངུར་སྨྲིག་གོས་གྱོན་པས།།
གླང་པོར་དུག་མདས་བསྣུན་ན་ཡང་།།
259.

ལེགས་བཤད་སྣ་ཚོགས།
གླང་པོའི་དབང་པོས་འདི་སྐད་དུ།།
འདི་དག་སླུ་བའི་སེམས་ཡོད་ཀྱང་།།
ཆ་ལུགས་སངས་རྒྱས་སློབ་མ་འདྲ།།
འཚོ་བའི་སྲོག་དང་བྲལ་ཀྱང་བླའི།།
སྡིག་པའི་སེམས་ནི་བསྐྱེད་མི་རིགས།།
ཞེས་བརྗོད་བྱོལ་སོང་སྐྱེས་པས་ཀྱང་།།
ཆ་ལུགས་ཙམ་ལ་དེ་ལྟར་དགའ།།
མ་འོངས་རྒྱལ་རིགས་གདོལ་བ་ཅན།།
སངས་རྒྱས་རྗེས་འཇུག་འཚེ་བྱེད་པ།།
དུས་གསུམ་སངས་རྒྱས་བཀའ་ལུང་དང་།།
འགལ་བ་ཉིད་དུ་གྱུར་པས་ན།།
དམྱལ་བ་ཆེན་པོར་གཞོལ་བར་འགྱུར།།
སྔོན་ཚེ་རྒྱལ་པོར་གྱུར་པ་ནི།།
དགྲ་ལས་རྒྱལ་ཞེས་བྱ་བ་ཡིས།།
མི་ཞིག་གསད་པར་བྱ་བའི་ཕྱིར།།
དུར་ཁྲོད་སྲིན་མོའི་གནས་བཏང་ཚེ།།
སྐྲ་བྲེག་ངུར་སྨྲིག་ཚལ་བུ་ཞིག །
260

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། ་
མགུལ་དུ་བཏགས་པ་དེ་མཐོང་ནས།།
ལྔ་སྟོང་འཁོར་གྱིས་བསྐོར་བ་ཡི།།
སྲིན་མོ་མཚོན་ཆའི་མིག་སོགས་ཀྱིས།།
བསྟི་སྟངས་བཅས་ཏེ་ཐལ་སྦྱར་བཏུད།།
རང་གི་བུ་རྣམས་ལ་སྨྲས་པ།།
སངས་རྒྱས་གངྒའི་བྱེ་སྙེད་ཀྱི།།
རྣམ་གྲོལ་རྒྱལ་མཚན་གོས་གྱོན་པ།།
འདི་ལ་མི་དགེའི་སེམས་བསྐྱེད་ན།།
མཚམས་མེད་དམྱལ་བར་ངེས་པར་ལྷུང་།།
ཞེས་སྨྲས་སྲིན་མོ་མང་པོ་ཡིས།།
མི་དེ་བཏང་བར་གྱུར་བ་དང་།།
དེ་ཚུལ་རྒྱལ་པོ་ལ་བསྙད་པས།།
རྒྱལ་པོ་འཁོར་དང་བཅས་པ་རྣམས།།
ངོ་མཚར་རྨད་དུ་བྱུང་གྱུར་ནས།།
སངས་རྒྱས་སློབ་མ་ཚུལ་ལྡན་ནམ
ཚུལ་ཉམས་ཐ་ན་ཆ་ལུགས་ཙམ།།
261

ལེགས་བཤད་སྣ་ཚོགས།
འཆང་ལ་ཀྱལ་ཀ་ཙམ་དུ་ཡང་།།
ཕྱིན་ཆད་གནོད་པ་མི་བྱ་བའི།།
སྒྲཁྲིམས་སུ་བསྒྲགས་པར་བྱས་གྱུར་ཏོ།།
ཡི་དྭགས་སྲིན་མོ་གདུག་པས་ཀྱང་།
ངུར་སྨྲིག་འཛིན་པ་མཆོད་བྱེད་ན།།
མ་འོངས་ཡུལ་བདག་མི་སྲུན་པ།།
སྲིན་པོ་ལས་ཀྱང་གདུག་སེམས་ཅན།།
གླེན་ཞིང་གཏི་མུག་གྱུར་རྣམས་ཀྱིས།།
སངས་རྒྱས་རྗེས་སུ་ཞུགས་རྣམས་ལ།།
མི་བཀུར་གཤེ་བརྡེག་གནོད་པ་བྱེད།།
དེ་ཕྱིར་རབ་བྱུང་ནོར་འཕྲོགས་སམ།།
གཤེ་དང་ཆད་པས་མནར་བྱེད་ན།། །
དཀོན་མཆོག་གསུམ་ལ་དགའ་བ་ཡི།།
ལྷ་རྣམས་གཞན་དུ་ཕྱོགས་འགྱུར་ཞིང་།།
ཆད་པས་གཅོད་པའི་ཡུལ་ཁམས་དེར།།
མི་བདེ་མང་ཞིང་རྒྱལ་པོ་ལ།།
262

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མི་བཟད་ནད་ནི་སྣ་ཚོགས་འབྱུང༌།།
ཏིལ་མར་འཚོར་དང་སྨད་འཚོང་དང་།།
ཆང་ཚོང་ཤན་པའི་གནས་རྣམས་ནི།།
བཅུ་འགྱུར་འགྲེས་ཀྱི་སྡིག་ལྕི་བ།།
སྡིག་པ་མི་བཟད་དེ་ལས་ཀྱང་།།
རྒྱལ་པོ་གདོལ་ཅན་ཉེས་ཆེ་ཞིང་།།
ཤིན་ཏུ་སྨད་པའི་གནས་སུ་མཛད།།
རྒྱལ་པོས་ངུར་སྨྲིག་འཛིན་པ་དག །
བསྲུང་བར་བྱས་ན་དཀོན་མཆོག་ལ།།
མཆོད་པ་རྒྱ་ཆེན་ཉིད་འགྱུར་ཕྱིར།།
ཡོན་ཏན་བསྔགས་པ་བགྲང་ལས་འདས།།
ཞེས་གསུངས་འདི་དང་ཆ་མཚུངས་སུ།།
ནམ་མཁའི་སྙིང་པོའི་མདོ་ལ་སོགས།།
མདོ་སྡེ་རྣམས་སུ་སྟོན་པ་ཡིས།།
རབ་བྱུང་ཆད་པས་བཅད་པ་བཀག །
263

ལེགས་བཤད་སྣ་ཚོགས།
སངས་རྒྱས་རྗེས་སུ་ཞུགས་པ་རྣམས།།
ཆད་པས་བཅད་ན་བསོད་ནམས་མཐུ།།
ཉམས་ནས་རྒྱལ་སྲིད་འཇིག་པ་ཡི།།
རྩ་བ་དག་ཏུ་གསུངས་པས་ན།།
སྙིགས་དུས་རབ་ཏུ་བྱུང་རྣམས་ཀྱང་།།
ཤིན་ཏུ་མི་སྲུན་མང་བའི་ཕྱིར།།
དགེ་འདུན་མཐུན་པའི་ཆོས་ཁྲིམས་ཀྱིས།།
མི་ཐུབ་རྒྱལ་པོས་འདུལ་དགོས་པ།།
དུ་མ་མཆིས་པར་འགྱུར་ན་ཡང་།།
རྒྱལ་པོ་མཁས་ཤིང་དོན་ལྡན་པས།།
སྟོན་པའི་བཀའ་འདི་དྲན་བྱས་ནས།།
སོ་སོའི་འདུས་སྡེའི་ཁྲིམས་ལ་སྦྱར།།
དགེ་འདུན་མཐུན་པས་སྦྱང་དུ་གཞུག །
དེས་ཀྱང་ཁས་ལེན་མ་བཏུབ་ན།།
དགེ་འདུན་དང་བཅས་སྟོན་པའི་བཀའ།།
དཔང་པོར་བྱས་ལ་རྒྱལ་པོ་ཡིས།།
དགེ་འདུན་རྣམས་ལ་བཀའ་སྦྱར་ནས།།
264

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གནས་ནས་དབྱུང་བ་ལ་སོགས་བྱ།།
དགེ་འདུན་དག་ལས་འཕྲོགས་པའི་ནོར།།
དགེ་འདུན་གསོས་སུ་སླར་སྦྱིན་བྱ།།
དེ་ལྟར་བྱས་ན་སྟོན་པ་ཡི།།
བསྟན་པ་གཅེས་པར་བྱས་ནས་སུ།།
མཆོད་ཅིང་རྗེད་པར་བྱས་པ་སྟེ།།
བསྟན་ལ་གནོད་པར་འགྱུར་མ་ཡིན།།
སངས་རྒྱས་བསྟན་པ་མི་ཉམས་ཕྱིར།།
ཁྱིམ་པ་སུན་འབྱིན་སྐྱེ་བོ་རྣམས།།
བསལ་ཞིང་ཆོས་ཀྱི་ཁྲིམས་བསྡོམས་པ།།
ཆོས་ལྡན་ཆོས་ཀྱི་རྒྱལ་པོ་ཡིན།།
དེ་འདྲའི་རྒྱལ་པོས་དུས་གསུམ་གྱི།།
དཀོན་མཆོག་གསུམ་པོ་མཉེས་བྱེད་ཅིང༌།།
དེ་ཡི་བསོད་ནམས་དཔལ་དང་གཟིས།།
རྒྱལ་ཁམས་བདེ་བས་ཁྱབ་པར་འགྱུར།།
265

ལེགས་བཤད་སྣ་ཚོགས།
རྒྱལ་ཁྲིམས་གསེར་གྱི་གཉའ་ཤིང་ནི།།
སུས་ཀྱང་འདའ་བར་མི་ནུས་པས།།
སྐྱེ་རྒུ་ཀུན་གྱི་ཕྲག་པ་ལ།།
ལྕི་ཞེས་བྱ་བར་བཤད་པ་སྟེ།།
ཡ་རབས་ལུགས་དང་ལྡན་པ་དག །
རང་བཞིན་བཟང་པོའི་ལམ་གནས་ལ།།
ནམ་ཡང་ཁྲིམས་ཆད་མི་འབབ་པས།།
དེ་དག་རྣམས་ལ་ཡང་ཞེས་བྱ།།
ཁྲིམས་ནི་སྐྱེ་རྒུ་བདེ་ཐབས་ཏེ།།
མཁས་པ་རྣམས་ཀྱིས་དེ་ཉིད་ལ།།
ཁུར་དུ་ལྕི་བར་མི་འཛིན་ཞིང་།།
བགྱི་བར་དཀའ་བ་མེད་ཕྱིར་རོ།།
དེ་ཕྱིར་རང་དོན་གྱིས་བཞག་པའི།།
འོས་མིན་ཁྲིམས་སུ་མ་བཅས་པས།།
266

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ལུགས་དང་མཐུན་པའི་ཁྲིམས་དེ་ནི།
ཡ་རབས་རྣམས་ལ་ཤིན་ཏུ་ཡང་།།
སྐྱེ་རྒུ་ལས་ཀྱིས་མནར་རྣམས་ལ།།
ཚེ་འདིར་རང་གིས་ཉེས་བྱས་ཀྱིས།།
ཁྲིམས་འདི་ཁུར་དུ་ལྕི་བ་ཡི།།
ཚུལ་དུ་སེམས་པར་རང་སྐྱོན་ཡིན།།
མི་དགེའི་ལས་ལམ་འཇུག་རྣམས་ལ།།
ཚེ་འདིར་རྒྱལ་པོའི་ཁྲིམས་ལས་ནི།།
བརྒྱ་སྟོང་འགྱུར་དུ་ལྷག་པ་ཡི།།
རྣམ་སྨིན་མྱོང་བ་རང་གིས་བྱས།།
དེ་ཕྱིར་ལུགས་དང་མཐུན་པ་ཡི།།
རྒྱལ་ཁྲིམས་ལྕི་ལ་ཡང་ཞེས་བྱ།།
དེ་འདྲའི་རྒྱལ་ཁྲིམས་ཡོད་པའི་ཕྱོགས།།
-： སྐྱེ་བོ་མཐའ་དག་བདེ་བ་ཡིན།།
， ， . 267

ལེགས་བཤད་སྣ་ཚོགས།
སྙིགས་དུས་རྒྱལ་རིགས་མི་སྲུན་རྣམས།།
གཟུགས་འཚོང་སྡུད་དང་སྤོག་གཏད་དང་།།
རྔོན་བཀྱེ་སྙད་འཚོལ་ནོར་འཕྲོག་དང་།།
ཚུལ་མིན་ལས་ལ་སྦྱར་ནས་སུ།།
འོས་མེད་དཔྱ་དང་ལས་ཁྲལ་སོགས།།
ཅུང་ཟད་འདས་ལའང་ཆེར་མནར་བ།།
ཡ་རབས་མ་རབས་སུ་ལའང་།།
ལྕི་ཕྱིར་ཁྲིམས་ལུགས་མིན་ཤེས་བྱ།།
ཆོས་ཁྲིམས་དར་གྱི་མདུད་པ་ནི།།
དམ་ཞིང་ལྷོད་པའང་དེ་འདྲ་སྟེ།།
འདི་ཕྱིར་བདེ་བ་ཆོས་ཀྱི་ཁྲིམས།།
དམ་ན་རང་རྒྱུད་གྲོལ་བར་བྱེད།།
གང་ཞིག་ལྷོད་ཅིང་བག་མེད་པ།།
དེ་ནི་འཆིང་བ་མི་བཟད་བརྒྱས།།
ཤིན་ཏུ་དམ་པོར་བཅིང་བ་དེ།།
ལྷོད་པོར་བྱེད་པ་ཆོས་ཁྲིམས་ཡིན།།
263

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དེ་ཕྱིར་ཡ་རབས་དམ་པ་རྣམས།།
ཆོས་ཀྱི་ཁྲིམས་འདིས་ལྷོད་པའམ།།
བདེ་བར་བག་ཕེབ་བྱེད་ན་ཡང་།།
འཆལ་བ་རྣམས་ཀྱིས་དམ་པོར་མཐོང་།།
ཚུལ་མཐུན་གཙུག་ལག་ཟུང་གི་ཁྲིམས།།
ཡ་རབས་རྣམས་ལ་གཉེན་དང་འདྲ།།
མ་རབས་རྣམས་ལ་དགྲ་འདྲ་ཡང་།།
ཁྲིམས་ཀྱི་སྐྱོན་མིན་རང་སྐྱོན་ཡིན།།
དེ་སླད་རྒྱལ་པོ་མཆོག་རྣམས་ཀྱིས།།
གཙུག་ལག་ཟུང་དང་མི་མཐུན་པ།།
རང་འདོད་གདུག་པས་བཞག་པ་ཡི།།
ཁྲིམས་རྣམས་དུག་བཞིན་སྤང་བར་བྱ།།
འདི་ཕྱིར་ཕན་དང་བདེ་བ་ཡི།།
ལུགས་ཟུང་ཁྲིམས་ཚུལ་ལེགས་བསྐྱངས་ན།།
269，

ལེགས་བཤད་སྣ་ཚོགས།
རྒྱལ་པོ་རང་གི་བདེ་འབྱོར་དང༌།།
སྙན་གྲགས་འབད་མེད་ལྷུན་གྱིས་གྲུབ།།
གང་ཞིག་འཇིག་རྟེན་ཚུལ་དང་དམ་པའི་ལམ།།
མ་ཉམས་ལེགས་པར་སྲོལ་དུ་འཛུད་པ་ཡི།།
ཁྲིམས་བཟང་ཉི་ཟླའི་ཁ་ལོ་བསྒྱུར་ནུས་པ།།
མི་བདག་བསོད་ནམས་རླུང་གི་ཤུགས་སྟོབས་ཅན།།
རྒྱུ་སྐར་ལམ་གྱི་འཁོར་ལོ་ཇི་བཞིན་དུ།།
ས་སྟེང་སྐྱེ་རྒུའི་སྤྱི་བོར་མངོན་མཛེས་ཤིང༌།།
ལུགས་བཟང་ལྷུན་པོའི་ཕྲག་པར་རྟག་གནས་ཏེ།
ས་རྣམས་ཀུན་ཏུ་ཕན་བདེའི་སྣང་བ་འགྱེད།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།ཆོས་ཀྱི་རྒྱལ་
པོའི་ཁྲིམས་བརྟག་པའི་རབ་ཏུ་བྱེད་པ་སྟེ་བཅུ་བདུན་པའོ།། །
དེ་ལྟར་བདེ་བར་འཚོ་དང་ཁྲིམས་ཀྱིས་ནི།།
རང་གི་སྐྱེ་རྒུ་ལེགས་པར་བསྐྱང་བ་ཡིས།།
270

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སྟོབས་དང་བསོད་ནམས་འཁོར་འབངས་སྙན་གྲགས་བཞི།།
ཕན་ཚུན་འགྲན་པ་བཞིན་དུ་འཕེལ་གྱུར་པ།།
མི་ཡི་བདག་པོ་གནོད་སྦྱིན་དབང་པོ་དང་།།
མཚུངས་པར་བསྔགས་འོས་ཐབས་ལ་མཁས་པ་དེས།།
ས་རྣམས་མ་ལུས་དབང་དུ་བྱེད་འགྱུར་ཞིང་།།
མཐའ་དག་ཕྱོགས་ལས་རྣམ་པར་རྒྱལ་བར་ནུས།།
ས་སྐྱོང་ཐབས་ལ་མཁས་པ་རྣམས།།
སྟོབས་ཤེས་པ་དང་དུས་ཤེས་ཤིང་།།
བྱ་བའི་ཐབས་ཀྱང་ཤེས་པ་ཡིས།།
དོན་རྣམས་བདེ་བླག་འགྲུབ་པར་འགྱུར།།
བདག་ཉིད་སྟོབས་འབྱོར་ལྡན་པའི་ཚེ།།
མཛའ་བ་མང་འགྱུར་དགྲ་མི་འབྱུང་།།
འཁོན་རྙིང་ཞེ་ལ་ཡོད་རྣམས་ཀྱང༌།།
ཐལ་མོ་སྦྱར་ཞིང་ཕན་ཚུན་སྟོན།།
བདག་ཉིད་དམས་པར་གྱུར་པའི་ཚེ།།
འཁོན་མེད་གྱུར་ཀྱང་དགྲ་ལྡང་མང་།།
271

ལེགས་བཤད་སྣ་ཚོགས།
དེ་བས་དགྲ་བོ་གཞོམ་འདོད་ན།།
ཐོག་མར་བདག་གི་སྟོབས་བསྐྱེད་བྱ།།
བློ་དང་བརྩོན་པའི་སྟོབས་ལྡན་ན།།
ཕ་རོལ་གནོན་ལ་དཀའ་བ་ཅི།།
སྒྲ་ངན་དཔུང་ཚོགས་བཅུ་གཉིས་པོ།།
སྐྱ་བསེང་བུ་ཡིས་བཅོམ་པ་བཞིན།།
སྟོབས་མེད་གྱུར་ཀྱང་ཤེས་རབ་ཀྱིས།།
སྲུང་མཁས་གྱུར་ན་གནོད་མི་ནུས།།
རི་བོང་གིས་ནི་གླང་ཆེན་ཚོགས།།
བསྐྲད་ཅིང་སེང་གེ་བསད་པ་བཞིན།།
རང་གི་ཕྱོགས་ཀྱི་སྟོབས་ཆུང་ལ།།
དགྲ་ཕྱོགས་སྟོབས་དང་ལྡན་པའི་ཚེ།།
བརྒལ་ཞིང་རྩོད་པར་མི་བྱ་བར།།
ཁ་རོག་འདུག་དང་བདེ་བ་ཐོབ།།
272

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱུན།
གཞན་གྱི་ཡུལ་ན་གནས་པ་དང་།།
གཞན་པའི་ཟས་ཀྱིས་འཚོ་བའི་ཚེ།།
བརྙས་ཐབས་བྱེད་ཀྱང་བཟོད་པར་བྱ།།
རྩོད་ན་རང་ཉིད་སྨྲ་ཕབ་ཐོབ།།
དགྲ་བོའི་བློ་དང་ནུས་པ་དང་།།
དུས་བབ་མཐུ་ནི་རྟོགས་བྱས་ཏེ།
བློ་ལྡན་རྣམས་ཀྱིས་དུས་མིན་པར།།
འཐབ་ཅིང་རྩོད་པར་མི་བྱའོ།།
བྱ་བ་གང་དང་ཅི་བསྒྲུབ་ཀྱང་།།
དུས་སུ་བབ་ན་དཀའ་བ་མེད།།
དུས་ཤེས་པ་ནི་འཇུག་པ་དང་།།
ལྡོག་པའི་གནས་ལ་རྨོངས་མི་འགྱུར།།
དྲང་སྲོང་ཆེ་རྣམས་ཀྱིས་བཤད་པའི།།
སྐར་ནག་རྩིས་དང་དབྱངས་འཆར་གཞུང་།།
མི་ཤེས་བྱ་བ་རྩོམ་བྱེད་པ།།
ལོང་བ་ནགས་སུ་རྒྱུ་དང་མཚུངས
273.

ལེགས་བཤད་སྣ་ཚོགས།
དུས་དང་དུས་མིན་མི་ཤེས་ལ།།
མིག་དང་འདྲ་བའི་གདམས་ངག་རྣམས།།
རྩོད་དུས་སྐྱེ་བོ་རྨོངས་པ་ཡིས།།
གལ་ཆུང་བྱེད་པ་ཀྱེ་མ་འཁྲུལ།།
རྟེན་འབྲེལ་ལྟས་ཀྱི་རྣམ་པ་དང༌།།
མགོན་མཛད་ལྷ་ཡི་བརྡ་རྟགས་ལས།།
བསོད་ནམས་ལྡན་པའི་མི་རྣམས་ཀྱིས།།
དུས་སུ་བྱ་བ་རྩོམ་པར་བྱེད།།
ཁ་ཅིག་རྗེས་སུ་བཟུང་བས་ཏེ།
གཞན་དག་ཚར་གཅོད་པ་ཡིས་འདུལ།།
ཐབས་ལ་མཁས་ན་སྐྱེས་བུ་དེས།།
ཚེགས་ཆུང་བྱ་བས་དོན་ཀུན་འགྲུབ།།
བསྐམ་ཆགས་ཅན་ནི་ནོར་གྱིས་བསླུ།།
ཁེངས་ལ་ཐལ་མོ་སྦྱར་བས་ཏེ།།
བླུན་པོ་རྗེས་སུ་མཐུན་པས་སོ།།

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཐ་མལ་པ་ནི་ཟས་སྐོམ་གྱིས།།
དམན་ལ་ཅུང་ཟད་བྱིན་པས་ཀྱང༌།།
ལྷ་དང་དྲང་སྲོང་སྐྱེས་བུ་མཆོག །
མཁས་པ་རྣམས་ནི་བདེན་པས་མགུ།།
མི་རྣམས་ཡིད་ནི་གང་ཡིན་པ།།
ཤེས་ནས་དེ་མཐུན་སྤྱོད་པར་ཡིས།།
ཕ་རོལ་ཡིད་ནི་དྲངས་བྱས་ན
རླུང་གིས་ཤིང་བལ་ཇི་བཞིན་དུ།།
གང་འདོད་འཁྲིད་ལ་དཀའ་བ་མེད།།
ཇི་སྲིད་འཇིགས་པ་མ་བྱུང་བ།།
དེ་སྲིད་འཇིགས་ལ་འཇིགས་པར་བྱ།།
འཇིགས་པ་མངོན་སུམ་བྱུང་ན་ནི།།
འཇིགས་མེད་ཚུལ་གྱིས་གཞོམ་པར་བྱ།།
 བློ་གྲོས་ཆེ་ལྡན་ཁྲོ་བའི་ཤུགས་ལས་རྒྱལ།།
 སྐྱེ་བོ་ངན་པ་ཁྲོ་བའི་མོད་ལ་ཕམ།།
 275

ལེགས་བཤད་སྣ་ཚོགས།
Aeཕམ་པས་ཕམ་པར་བྱས་པའི་བློ་ངན་དག །
བློ་ལྡན་དག་དང་ལྷན་ཅིག་ཅི་ཕྱིར་འགྲན།།
བཏུང་ན་ཆུ་བཞིན་འཇམ་མཉེན་འཁྲིལ་ཆགས་ལ།།
སྦྱར་ན་མེ་བཞིན་འཚིག་པར་ནུས་པ་གང་།།
མཚན་ལྡན་སྐྱེས་བུའི་ངང་ཚུལ་འདི་མཐོང་ཚེ།།
མཚན་ཉིད་མེད་པའི་མི་རྣམས་བཞད་གད་རྒྱུ།
ས་གཞི་བཞིན་དུ་སྙིང་སྟོབས་བརྟན་ལ་ཡངས།།
བརྩོན་པ་དུས་མཐའི་རླུང་ལྟར་དྲག་གཡོ་བ།།
གང་ལ་རྒོལ་བར་བྱེད་པའི་དགྲ་བོ་རྣམས།།
ཐལ་བའི་གོང་བུ་བཞིན་དུ་འཇིག་པར་བྱེད།།
རང་ཉིད་རྟག་ཏུ་དྲང་པོའི་ལམ་ལ་གནས།།
བདེན་པའི་སྟོབས་ཀྱིས་ལྷ་རྣམས་མགུ་བྱེད་ཅིང་།།
ཚུལ་མིན་རྒོལ་བའི་གནས་ལ་ཚུལ་བཞིན་དུ།།
ཁྲོ་བོའི་སྟོབས་ཀྱིས་བརླག་པར་བྱེད་པ་མཚར།།
276

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྒྱབ་བརྟེན་སྲུང་མའི་མཐུ་དང་བསོད་ནམས་ཀྱིས།།
སྲུང་པའི་གོ་ཆ་རྟག་ཏུ་བགོས་གྱུར་ཅིང་།།
རིག་སྔགས་དམོད་པ་དྲག་པོའི་མཚོན་ཆ་ཅན།།
མི་ཡི་སེང་གེ་ས་རྣམས་ཀུན་ལས་རྒྱལ
དུས་སུ་བབ་ནས་རང་གི་སྟོབས།།
སྨིན་པའི་བར་དུ་བསྒྲུགས་བྱས་ཏེ།།
སྙིང་སྟོབས་ལྡན་པས་བརྩམ་བྱས་ན།།
དགྲ་ལ་བགྱི་བ་ཅི་ཞིག་དཀའ།།
ཚོད་ཤེས་པ་ཡི་སྐྱེ་བོས་ནི།
དུས་སུ་དགྲ་དང་འདུམ་པར་བྱ།།
དུས་སུ་བཤེས་དང་འཐབ་པར་བྱ།།
རེས་འགའ་རྩོམ་འགྱུར་རེས་འགའ་བཤོལ།།
རེས་འགའ་སྐུག་པའམ་འོན་པ་ལྟ་བུར་གྱིས།།
དུས་ལ་བབས་ན་ས་བདག་བཞིན་དུ་སྨྱོས།།
རེས་འགའ་གངས་རི་བཞིན་དུ་བསིལ་བར་གྱིས།།
དུས་ལ་བབ་ན་མེ་ལྕེ་བཞིན་དུ་སྦྱོར།།
! 277 ，，

ལེགས་བཤད་སྣ་ཚོགས།
རེས་འགའ་རྩ་དང་འདྲ་བར་ཞུམ་པར་བྱ།།
དུས་ལ་བབ་ན་རི་རབ་ལྟ་བུར་གྱིས།།
རེས་འགའ་རྒྱལ་པོ་ལྟ་བུར་འབྱོར་བྱ་ཞིང་།།
དུས་སུ་བབ་ན་ཐུབ་འདྲ་ནགས་སུ་སོང་།།
རེས་འགའ་དགའ་བའི་གླུ་གར་རྩེད་འཇོ་བྱ།།
རེས་འགའ་རི་དྭགས་བཞིན་དུ་སྦ་བར་བྱེད།།
དུས་སུ་སེང་གེ་བཞིན་དུ་ཉམས་རྩལ་བསྟན།།
དུས་དང་དུས་མིན་ཤེས་ནས་དེ་ལྟར་སྤྱད།།
ཡུལ་དུས་མི་ཡི་ཁྱད་པར་ལས།།
དག་སྡེ་ཤིན་ཏུ་སྟོབས་ལྡན་ལའང་།།
འགྲན་ཞིང་རྒོལ་བའི་ལས་བྱས་ན།།
ཡ་མཚན་རང་གིས་ལེན་པ་ཡོད།།
རང་ཉིད་དཔུང་བཅས་སྟོབས་ལྡན་ཀྱང༌།།
ཡུལ་དུས་དབང་པོའི་ཁྱད་པར་ལས།།
ཤིན་ཏུ་ཉམ་ཆུང་དགྲ་ལ་ཡང་།།
མི་བསྔོ་བག་ཟོན་བྱ་བའང་ཡོད།།
278

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རེ་ཞིག་བསྡོ་བར་མི་འོས་གནད།།
མཐོང་ཚེ་བཏང་སྙོམས་བཞག་བྱས་ཏེ།
གླང་ཆེན་ལྟ་སྟངས་ཚུལ་གྱིས་ནི།།
མཤེས་བཞིན་དུ་གནས་པར་བྱ།།
ཉུངས་མའི་རྨ་བཞིན་འཕེལ་བ་ཡི།།
སྲོལ་ངན་དགྲ་བོའི་རྒྱུན་སྲང་ལམ།།
ཆུང་ངུའི་དུས་ན་ནན་ཏུར་གྱིས།།
གཅོད་པར་བྱེད་པ་མཁས་པ་ཡིན།།
དེས་མཚོན་བྱ་བ་སྣ་ཚོགས་ལ
བགྱི་དང་མི་བགྱིའི་ཆག་ཚད་ནི།།
བློ་གྲོས་གསལ་བས་མཐོང་འགྱུར་གྱི།།
བླུན་པོས་འབད་ཀྱང་ཇི་ལྟར་ཤེས།།
ཤིན་ཏུ་བདེན་པའི་གཏམ་ཡིན་ཡང་།།
ཡུལ་དང་དུས་ལ་མ་བསྟུན་ན།།
 279. .

ལེགས་བཤད་སྣ་ཚོགས།
གཞན་གྱི་རྣ་བར་མི་འཇེབས་པས།།
རན་པར་སྨྲ་བ་མཆོག་ཏུ་མཛེས།།
ཤིན་ཏུ་ཕུན་སུམ་ཚོགས་གྱུར་ཀྱང་།།
དོགས་མེད་བག་བརྐྱང་མི་བྱ་སྟེ།།
སྐྱེ་བོ་ལས་ཀྱི་རྗེས་འབྲངས་པས།།
སྐྱིད་སྡུག་སྣ་ཚོགས་ད་གདོད་འབྱུང་།།
ཤིན་ཏུ་ཉམ་ཐག་གྱུར་ན་ཡང་།།
བརྙས་ཐབས་ཁུར་བར་མི་བྱ་སྟེ།།
ནོར་འཛིན་ཡངས་པའི་ལྟོ་བ་རུ།།
སུ་ཞིག་སུ་ཡི་བྲན་དུ་བཞག ། །
ཤིན་ཏུ་ཕོངས་པར་གྱུར་ན་ཡང་།།
ཆོས་ལས་ལྡོག་པར་མི་བྱ་སྟེ།།
ཆོས་བཞིན་བྱས་ན་རྒུད་པའི་ཕྱོགས།།
རྨི་ལམ་བཞིན་དུ་ཡལ་བར་ནུས།།
280

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཤིན་ཏུ་སྟོབས་དང་ལྡན་ན་ཡང་།།
ཕ་རོལ་ཁྱད་དུ་མི་བསད་པར།།
ཇི་ལྟར་འོས་པར་རྗེས་བཟུང་ན།།
རང་གི་ཕུན་སུམ་ཚོགས་པ་འཕེལ།།
ལྟར་སྣང་བཟང་པོའི་རྐྱེན་ཕལ་ཆེར།།
ངན་པའི་གེགས་སུ་གྱུར་པ་མང་།།
ལྟར་སྣང་ངན་པའི་བྱ་བ་ཕལ།།
རང་ལ་ཕན་པར་གྱུར་པའང་ཡོད།།
ཤིན་ཏུ་འབྱེད་དཀའ་ཉམ་ང་བའི།།
གནས་ལ་གཞན་དྲིང་མི་འཇོག་པར།།
ཤེས་རབ་སྟོབས་ཀྱིས་འབྱེད་བྱེད་པ།།
དེ་དག་བློ་དང་ལྡན་པར་བགྲང་།།
བླུན་པོས་འབད་དེ་བྱིན་པ་བས།།
མཁས་པས་སྤྱོ་བ་ངོ་སོར་བརྩི།།
མི་ངན་ཁྲོས་ཏེ་བརྡེག་པ་ལས།།
| མཁས་པས་འཛུམ་པ་ཁྱད་དུ་ཐོན།།
281.

ལེགས་བཤད་སྣ་ཚོགས།
ཐབས་ལ་མཁས་པས་མནར་བྱས་ཀྱང་།།
ལྕགས་ཀྱུས་གླང་བཞིན་དེ་ཡིད་འགུགས།།
མི་མཁས་སྐྱེ་བོས་བསྐྱང་བྱས་ཀྱང་།།
སྐྱུག་ལོག་ཟས་བཞིན་གཞན་ཡིད་ལྡོག །
འཇུག་པའི་ཚུལ་གྱིས་ལྡོག་བྱེད་ལ།།
ལྡོག་པའི་ཚུལ་གྱིས་འཇུག་བྱེད་པ།།
ཐབས་མཁས་ལྡན་པའི་བྱ་བ་ནི།།
གཞན་གྱིས་གཏིང་མི་དཔོགས་བཞིན་འགྲུབ།།
ཡིད་ལ་རི་མོར་བྲིས་པ་གང་།།
ནམ་མཁའི་གཏེར་བཞིན་མི་མངོན་ཀྱང་།།
དུས་སུ་བབ་ཚེ་དོན་རྣམས་ཀུན།།
མ་འདྲེས་ཟ་འོག་རིས་བཞིན་གསལ།།
སུས་ཀྱང་མཚང་དུ་ཤེས་ནུས་པའི།།
གཡོ་ལ་ཐབས་མཁས་ཞེས་མི་བྱ།།
282

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཐབས་མཁས་ལྡན་པའི་བྱ་བ་ནི།།
ཀུན་གྱིས་ངོ་མཚར་ཕུད་དུ་སྒྲོགས།།
ལྷ་དང་དྲང་སྲོང་སྟོབས་ལྡན་རྒྱལ།།
ཐབས་མཁས་བསོད་ནམས་ལྡན་པ་ཡི།།
ཚིག་ཙམ་གྱིས་ཀྱང་ཕན་གནོད་ཆེར།།
ནུས་ན་བྱ་བས་ལྟ་ཅི་སྨོས།།
ཐོག་མར་འཇུག་པའི་གཞི་མཐོང་ནས།།
མི་ཤེས་སྐྱེ་བོས་དཔྱ་བྱེད་ཀྱང་།།
ཐ་མར་གྲུབ་འབྲས་མཐོང་བའི་ཚེ།།
བློ་ལྡན་དེ་ལ་ཀུན་ཀྱང་སྨོན།།
དེ་ཕྱིར་ཕལ་པའི་སྤྱོད་ཡུལ་ལས།།
འདས་པའི་བློ་གྲོས་ལྡན་རྣམས་ཀྱི།།
བྱ་བའི་དྲོད་ཚད་མི་ཟིན་པས།།
བྱས་པའི་ལག་རྗེས་བལྟ་བར་བྱོས།།
_283

ལེགས་བཤད་སྣ་ཚོགས།
ནགས་ལ་མེ་ཆེན་མཆེད་པ་ན།།
འཐོར་རླུང་ཆེ་ཡང་གྲོགས་སུ་འགྱུར།།
བློ་གྲོས་མཆོག་ཏུ་གྱུར་རྣམས་ལ།།
རགནོད་པར་སྦྱོར་ཀྱང་ཕན་པར་འགྱུར།།
རྨོངས་པའི་ཁུར་དུ་ལྕི་བ་ཡི།།
བྱ་བ་ཕལ་ཆེར་མཁས་ལ་ཡང་།།
དུག་གིས་རྨ་བྱའི་ལུས་བཞིན་དུ།།
ཐབས་མཁས་ལྡན་རྣམས་དགྲ་ཡིས་འཚེངས།།
དཔུང་ལས་རྒྱལ་ན་དཔའ་བོ་སྟེ།།
ཆུང་མ་གསོད་ཀྱང་དཔའ་བོ་མིན།།
ཉམ་ངའི་གནས་ལས་རྒྱལ་དགོས་ཀྱི།།
འཁོར་ལ་འགྱིང་ཚུལ་བསྟན་པས་ཅི།།
རྟ་དང་གླང་པོ་མི་རྣམས་ནི།།
ལྟར་སྣང་སོ་སོའི་རིས་སུ་མཉམ།།
ནང་གི་ཡོན་ཏན་ཁྱད་པར་ཆེ།།
ལས་ལ་སྦྱར་ཚེ་སྐྱེས་བུ་རྟོགས།།
2S!

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གསུག་དང་རྒྱལ་པོའི་བཀའ་དྲིན་དང་།།
སྨད་འཚོང་གླུ་དང་ལེགས་བརྗོད་དང་།།
གྲུ་ཡི་གླུ་དང་གནས་ཀྱི་སྐལ།།
རིང་ན་མི་ཐོབ་དུས་དེར་བླང༌།།
དམ་པ་བསྟེན་དང་རིག་པ་བསླབ།།
བཟོ་གནས་སྦྱང་དང་ནོར་གསོག་པ།།
ལྷ་སྒྲུབ་ཏིང་འཛིན་སྒོམ་པ་སོགས།།
ངང་ཐུང་མི་བྱ་མཐར་གྱིས་བརྩོན།།
དྲག་པོའི་རྣོ་དབལ་མཚོན་གྱི་ཡུ་བ་ལ།།
དབང་གི་རུ་དར་དམར་པོ་ཕྱར་བ་ཡི།།
དགྲ་ལས་རྣམ་པར་རྒྱལ་བའི་བ་དན་ནི།།
བློ་མཆོག་དཔའ་བོའི་ལག་ན་རྣམ་པར་གནས།།
ཞི་ཞིང་དུལ་ལ་ཁྲོ་ན་བཟོད་པར་དཀའ།།
བསྟེན་ན་རྒྱལ་བྱེད་འཐབ་ན་ཕམ་པར་བྱེད།།
285

ལེགས་བཤད་སྣ་ཚོགས།
བཏུད་ན་རྗེས་འཛིན་འགྲན་ན་ཚར་གཅོད་པ།།
མི་མཆོག་སྐྱེས་བུ་ངོ་མཚར་རྣམ་མང་ལྡན།།
ཤིན་ཏུ་ཕྱི་ཐག་རིང་པོའི་མིག་རྒྱང་གིས།།
ཡོན་ཏན་རྒྱ་མཚོའི་ཕ་རོལ་བརྒལ་གྱུར་པས།།
གོ་འཕང་ཇེ་མཐོ་ཇེ་མཐོར་ཕྱིན་རྣམས་ཀྱིས།།
ཚངས་པའི་གནས་ཀྱང་མོག་པོར་བགྱིད་ལ་ཕྱོགས།། མ
དེ་ཡི་གྲགས་པ་ཤིན་ཏུ་རྒྱ་ཆེ་བས།།
ནམ་མཁའི་ལྟོས་ཀྱང་རལ་བར་འགྱུར་སྙམ་དུ།།
འཆི་མེད་ལམ་ན་རྒྱུ་བའི་རྒྱུ་སྐར་ཚོགས།།
དུས་སུ་འདར་བར་བྱེད་པ་དེ་མཐོང་ནས།།
ནོར་འཛིན་བུ་མོའི་ཕང་པར་བརྟེན་པ་ཡི།།
མེ་ཏོག་གཞོན་ནུའི་ཚོགས་ཀྱང་མིག་ཕྱེ་ནས།།
གེ་སར་གསར་པའི་སོ་ཕྲེང་ངོམ་བཞིན་དུ།།
གཅིག་ཏུ་དགོད་པར་བྱེད་པ་ཡིན་ནམ་སྙམ།།
286

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སླུ་བར་རྩོམ་པའི་གཡོན་ཅན་རྣམས།།
ཚིག་ཙམ་སྨོས་པས་ཤེས་བྱས་ཏེ།།
གཡོན་ཅན་གཡོན་གྱིས་རྨོངས་བྱས་ཀྱང་།།
དེས་མ་ཚོར་བ་མཁས་པའི་མཐུ།།
བསྐམ་ཆགས་ནོར་ལ་བསྐམས་གྱུར་རྣམས།།
ནོར་གྱིས་བསླུས་ནས་རང་དབང་དུ།།
བཅིངས་པར་བྱས་ཀྱང་མི་ཤེས་བཞིན།།
བྱས་པ་གཟོ་པ་མཁས་པའི་མཐུ།།
སྡང་བའི་སེམས་ཀྱིས་གནོད་སྦྱོར་བ།།
གནོད་པ་པོ་ལ་བཟློག་གྱུར་ཀྱང་
རང་གི་ཉེས་པས་བྱས་སྙམ་དུ།།
དུལ་གྱུར་མཁས་པའི་ཆོ་འཕྲུལ་ཡིན།།
ང་རྒྱལ་ཅན་ལ་ང་རྒྱལ་གྱི།།
མཚོན་ཆ་ཁོང་ནས་བསླང་བྱས་པས།།
ང་རྒྱལ་རི་བོ་འཇིག་བྱེད་པ།།
བློ་ལྡན་མཆོག་གི་ཆེ་བ་ཉིད།།
 287,

ལེགས་བཤད་སྣ་ཚོགས།
ཕྲག་དོག་ཅན་ལ་ཕྲག་དོག་ཡུལ།།
རང་གི་ཡོན་ཏན་སྟོབས་སྤེལ་ནས།།
འཐབ་པ་མེད་པར་ཕ་རོལ་པོ།།
ཟིལ་དུ་རླག་བྱེད་ཐབས་མཁས་སྟོབས།།
རང་གི་བགྱི་བ་གང་ཡིན་པའི།།
བརྣག་པ་དག་ནི་མཐར་དབྱུང་སྟེ།།
ཕས་རྒོལ་ཕྱོགས་ལས་རྣམ་རྒྱལ་ཞིང༌
རིས་སུ་གཏོགས་རྣམས་དབུགས་འབྱིན་བྱེད།།
འདི་ལྟར་ཐབས་མཁས་ལྡན་པ་དེ།།
འཁོར་ལོས་སྒྱུར་དང་ཉི་མ་བཞིན།།
ས་སྟེང་འདིར་ནི་གྲོགས་མེད་པར།།
གཅིག་པུས་ས་འདི་ཟིལ་གྱིས་གནོན།།
འདོད་ན་རྒྱལ་སྲིད་རང་གིར་ནུས།།
མི་འདོད་རྒྱལ་སྲིད་ཐོབ་ཀྱང་འདོར།།
288

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གཞན་གྱི་དྲིང་ལ་མི་འཇོག་པ།།
སྐྱེས་བུ་རྣམས་ཀྱི་ཁྱུ་མཆོག་འགྱུར།།
འདི་འདྲ་ཚུལ་འདིས་བྱའོ་ཞེས།།
བརྗོད་པའི་ལམ་གྱིས་མཚོན་པར་དཀའ།།
བསོད་ནམས་མཐུ་དང་བློ་གྲོས་སྟོབས།།
ལྷ་ཡི་བྱིན་རླབས་དཔལ་ལས་འབྱུང༌།།
སྐྱེས་བུ་འགྲན་པའི་ཟླ་མེད་རྣམས།།
རིགས་དང་རིས་ནི་གར་གཏོགས་པར།།
བྱུང་ཡང་ཐ་མའི་དུས་ཀྱི་བར།།
བཟང་པོའི་བཙས་སུ་འགྱུར་བ་ཡིན།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།ཐབས་ལ་
མཁས་པའི་སྒོ་ནས་ཕྱོགས་ལས་རྣམ་པར་རྒྱལ་བའི་ཚུལ་བརྟག་
པའི་རབ་ཏུ་བྱེད་པ་སྟེ་བཅོ་བརྒྱད་པའོ།།
མི་བདག་བློ་གྲོས་མཆོག་ལྡན་རྣམས།།
， 289

ལེགས་བཤད་སྣ་ཚོགས།
གློག་གི་ཟློས་གར་དང་མཚུངས་པའི།།
ཚེ་འདི་ཉིད་ཀྱི་བདེ་ཐབས་ཙམ
གཙོ་བོར་བྱེད་པ་མ་ཡིན་ནོ།།
བྱིས་པ་གང་ཞིག་མི་མཁས་པ།།
ཡུད་ཙམ་གྱི་ནི་བདེ་བ་ལ།།
ཆགས་ནས་སྡིག་པའི་ལས་བྱས་པས།།
སྡུག་བསྔལ་མུ་མཐའ་མེད་པ་འཐོབ།།
དམ་པའི་ཆོས་ལ་གནས་བྱས་ན།།
མི་ཡི་ཆོས་ལུགས་ཞར་ལ་འབྱུང༌
དེ་ཡི་ཕུན་སུམ་ཚོགས་པ་དག །
ནམ་ཡང་འགྲིབ་མེད་འཕེལ་བར་འགྱུར
མི་ཡི་ཆོས་ལུགས་ལེགས་སྤྱད་ན
ལྷ་ཡུལ་བགྲོད་པ་ཐག་མི་རིང་།།
ལྷ་དང་མི་ཡི་ཐེམ་སྐས་ལ།།
འཛེགས་ན་ཐར་པ་གམ་ན་འདུག །
29()

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྙེད་དཀའི་དལ་འབྱོར་ཐོབ་དུས་འདིར།།
བག་ཡོད་པར་ནི་མ་བྱས་ན།།
འཆི་བདག་ཕོ་ཉ་བྱུང་བའི་ཚེ།།
འགྱོད་ཀྱང་བཅོས་སུ་ག་ལ་ཡོད།།
ཀྱེ་མ་འདུ་བྱེད་རྣམས་མི་རྟག །
སྐྱེ་ཞིང་འཇིག་པའི་ཆོས་ཅན་ཡིན།།
སྐྱེ་བ་ཡོད་ན་འཆི་བ་ཡོད། །
འདུས་པ་ཡོད་ན་འབྲལ་བ་ཡོད།།
གང་ཞིག་སྐྱེས་པ་དེ་ནས་བརྩམས།།
རི་གཟར་གྱི་ནི་འབབ་ཆུ་བཞིན།།
སྐྱེ་རྒུའི་ཚེ་ནི་སྐད་ཅིག་ཀྱང་།།
མི་སྡོད་འཆི་བདག་དྲུང་དུ་འགྲོ།།
བྱ་བ་བྱས་དང་མ་བྱས་ཞེས།།
འཆི་བདག་འདི་ནི་མི་སྡོད་པས།།
291

ལེགས་བཤད་སྣ་ཚོགས།
བསོད་ནམས་བྱ་བ་གང་ཡིན་པ།།
དེ་རིང་ཉིད་དུ་བརྟེན་ཏེ་བྱ།།
འབྱོར་པ་གཡོ་ཞིང་ལང་ཚོ་ཡུད་ཀྱིས་འཇིག །
སྲོག་ནི་གཤིན་རྗེའི་སོ་ཕྲག་གནས་དང་མཚུངས།།
འོན་ཀྱང་འཇིག་རྟེན་ཕ་རོལ་སྒྲུབ་ལ་ལྷོད།།
ཀྱེ་མ་མི་ཡི་སྤྱོད་པ་ངོ་མཚར་ཆེ།།
འདུ་འཛི་ཀུན་ཏུ་སྤང་བར་གྱིས།།
གལ་ཏེ་དེ་སྤོང་མ་ནུས་ན།།
དམ་པ་དག་དང་འདྲེ་བར་གྱིས།།
དེ་ཉིད་དེ་ཡི་སྨན་ཡིན་ནོ།།
འདོད་པ་ཀུན་ཏུ་སྤང་བར་གྱིས།།
གལ་ཏེ་དེ་སྤོང་མ་ནུས་ན།།
ཐར་པ་དག་ལ་འདོད་པར་གྱིས།།
དེ་ཉིད་དེ་ཡི་སྨན་ཡིན་ནོ།།
292

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
གལ་ཏེ་འགྲོ་བ་འདི་ཀུན་གྱིས།།
འཆི་བདག་སྤྱི་བོར་གནས་མཐོང་ཚེ།།
ཟས་ཀྱང་ཡི་གར་མི་འོང་ན།།
བྱ་བ་གཞན་ལྟ་སྨོས་ཅི་དགོས།།
དེ་འདྲའི་འཆི་བདག་དེ་ཡང་ནི།།
མདུན་ན་བསྒུག་པ་བཞིན་དུ་སྡོད།།
ཀླད་པར་གནམ་ལྕགས་བབ་པ་བཞིན།།
ནམ་འབྱུང་ངེས་པའི་ཆ་མེད་དོ།།
མི་རྣམས་ཚེ་ནི་རབ་ཐུང་ལ།།
དེ་ཕྱེད་མཚན་མོས་འདས་པར་བྱས།།
ན་རྒ་ཉོན་མོངས་འཇིགས་སོགས་ཀྱིས།།
ཕྱེད་པོའང་བདེ་བར་སྤྱད་དུ་མེད།།
ཡུད་ཙམ་གྱི་ནི་ཚེ་འདི་ལ།།
བག་མེད་རྣམ་གཡེང་གིས་བསླུས་ནས།།
དལ་འབྱོར་ཆུད་ཟར་གྱུར་པ་རྣམས།།
293

ལེགས་བཤད་སྣ་ཚོགས།
ཀྱེ་མ་ངན་སོང་གནས་སུ་ལྷུང་།།
འབར་བའི་མེ་ཡིས་བསྲེགས་པ་དང༌།།
གངས་ཀྱི་སྦུབས་སུ་ཆུད་པ་སོགས།།
ཤིན་ཏུ་ཚ་ཞིང་གྲང་བ་ཡི།།
དམྱལ་བའི་སྡུག་བསྔལ་ཇི་ལྟར་བཟོད།།
དེ་བཞིན་ལྟོགས་ཤིང་ཕོངས་པ་ཡི།།
ཡི་དྭགས་ཀྱི་ནི་སྡུག་བསྔལ་དང་།།
ཤིན་ཏུ་བླུན་ཞིང་ཕན་ཚུན་འཚེ།།
བཀོལ་སྤྱོད་མྱོང་བའི་དུད་འགྲོ་སྟེ།།
ངན་སོང་གསུམ་དུ་ལྷུང་བ་རྣམས།།
ཡུན་རིང་སྡུག་བསྔལ་མི་བཟད་ཕྱིར།།
གཡང་ས་དེ་ལ་བསམ་བཞིན་དུ།།
སེམས་ཤེས་སུ་ཞིག་འཇུག་པར་ནུས།།
མི་ལ་སྐྱེ་རྒ་ན་འཆི་དང༌།།
294

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ལྷ་ལ་འཕོ་ཞིང་ལྟུང་བ་སོགས།།
མཐོ་རིས་ཀྱི་ནི་གནས་རྣམས་ལའང་།།
སྡུག་བསྔལ་རྣམ་པ་མང་དང་ལྡན།།
ངོ་བོ་ཉིད་ཀྱིས་སྡུག་བསྔལ་དང་།།
བདེ་བར་སྣང་ཡང་འགྱུར་བ་དང༌།།
སྡུག་བསྔལ་ཕྱི་མའི་རྒྱུར་འགྱུར་ཕྱིར།།
སྡུག་བསྔལ་གསུམ་དང་འབྲེལ་བས་ན།།
མི་གཙང་འདམ་ལ་དྲི་ཞིམ་བཞིན།།
འཁོར་བའི་གནས་ན་བདེ་བ་མེད།།
མེ་འོབས་སྲིན་གླིང་འདྲ་བ་དེར།།
བྱིས་པའི་སྐྱེ་བོ་རྟག་ཏུ་འཁོར།།
གང་ཞིག་མཐོ་རིས་ངན་སོང་དུ།།
བདེ་སྡུག་མྱོང་བར་བྱེད་པ་ནི།།
དགེ་དང་སྡིག་པའི་ལས་ཡིན་ཏེ།།
-| ལས་བྱས་རང་ལ་སྨིན་པར་ངེས།།
 295

ལེགས་བཤད་སྣ་ཚོགས།
རྒྱལ་སྲིད་འབྱོར་བ་རྒྱ་ཆེ་ཡང་།།
རྒ་དང་ན་དང་འཆི་བ་སོགས།།
ཀུན་གྱི་ཐུན་མོང་ཡིན་པའི་ཕྱིར།།
སུས་ཀྱང་འདི་ལས་ཇི་ལྟར་འདའ།།
དུས་ཀྱིས་གཉེར་ཏེ་རྒྱལ་པོ་འགྲོ་གྱུར་ན།།
ལོངས་སྤྱོད་མཛའ་དང་གཉེན་བཤེས་རྗེས་མི་འབྲངས།།
སྐྱེས་བུ་དག་ནི་གང་གནས་གར་འགྲོ་ཡང་།།
ལས་ནི་གྲིབ་མ་བཞིན་དུ་རྗེས་སུ་འབྲངས།།
ལུས་ཅན་དག་གི་ལས་རྣམས་ནི།།
བསྐལ་བ་བརྒྱར་ཡང་ཆུད་མི་ཟ།།
ཚོགས་ཤིང་དུས་ལ་བབ་པ་ན།།
འབྲས་བུ་ཉིད་དུ་སྨིན་པར་འགྱུར།།
དེ་ཕྱིར་རྒྱུ་འབྲས་བསླུ་མེད་ལ།།
ཡིད་ཆེས་པར་ནི་གྱུར་པ་གང༌།།
འཇིག་རྟེན་ཡང་དག་ལྟ་བ་སྟེ།།
དཀར་པོའི་ཆོས་ཀུན་རྩ་བ་ཡིན།།
༽96

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
འཇིག་རྟེན་པ་ཡི་ཡང་དག་ལྟ།།
ཆེན་པོ་སུ་ལ་ཡོད་གྱུར་པ།།
དེ་ནི་ཚེ་རབས་སྟོང་དུ་ཡང་།།
ངན་འགྲོར་འགྲོ་བར་མི་འགྱུར་རོ།།
རྒྱུ་འབྲས་རྟེན་འབྲེལ་ཟབ་མོའི་ཚུལ་མཁྱེན་ནས།།
ཐར་བའི་ལམ་ནི་འགྲོ་བའི་བླ་མས་བསྟན།།
དྲང་སྲོང་ཆེན་པོ་སྐྱབས་ཀྱི་མཆོག་གྱུར་པ།།
སྟོན་པ་དེ་དང་མཚུངས་པ་གཞན་ཡོད་མིན།།
གང་དེའི་ཐུགས་སུ་ཆུད་ནས་ལེགས་བསྟན་པ།།
འཕགས་ལམ་ཡན་ལག་བརྒྱད་ཀྱི་རང་བཞིན་ཅན།།
ཞི་བསིལ་བདེ་བ་བདུད་རྩིའི་སྤྲིན་ཆེན་པོ།།
ཆོས་མཆོག་དེ་དང་མཚུངས་པ་གཞན་དུ་མེད།།
ཆོས་ཀྱི་བདུད་རྩིས་བདག་རྒྱུད་ཚིམ་བྱས་པས།།
ཞིང་གི་དམ་པ་དག་པའི་ཟླ་འདྲ་བ།།
297, 

ལེགས་བཤད་སྣ་ཚོགས།
ཡོན་ཏན་གཞིར་གྱུར་དགེ་འདུན་རིན་པོ་ཆེ།།
ག 
T
ཚོགས་ཀྱི་ནང་ན་དེ་དང་འདྲ་གཞན་མེད།།
རིན་ཆེན་རྣམ་གསུམ་གྲགས་པའི་གདུགས་དཀར་པོ།།
སྲིད་ཞིའི་དགེ་ལེགས་ཀུན་གྱི་འབྱུང་གནས་ལ།།
ཡིད་ཆེས་དད་པས་སྟེན་པར་བྱེད་པ་རྣམས།།
བདེ་ནས་བདེ་བར་བྱང་ཆུབ་མཆོག་ཏུ་འགྲོ།།
འཇིགས་པས་སྐྲག་པའི་མི་རྣམས་ནི།།
ཕལ་ཆེར་རི་དང་ནགས་ཚལ་དང་།།
ཀུན་དགའ་ར་དང་མཆོད་གནས་ཀྱི།།
ལྗོན་ཤིང་ཆེ་ལ་སྐྱབས་འགྲོ་སྟེ།།
སྐྱབས་དེ་གཙོ་བོ་མ་ཡིན་ཞིང༌།།
སྐྱབས་དེ་ལ་ནི་བསྟེན་ནས་སུ།།
སྡུག་བསྔལ་ཀུན་ལས་མི་གྲོལ་གྱི
གང་ཚེ་གང་ཞིག་སངས་རྒྱས་དང༌།།
ཆོས་དང་དགེ་འདུན་སྐྱབས་སོང་སྟེ།།
298

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སྡུག་བསྔལ་སྡུག་བསྔལ་ཀུན་འབྱུང་དང་།།
སྡུག་བསྔལ་ཡང་དག་འདས་པ་དང་།།
འཕགས་ལམ་ཡན་ལག་བརྒྱད་བདེ་བ།།
མྱ་ངན་འདས་པར་འགྲོ་གྱུར་གང་།།
འཕགས་པའི་བདེན་པ་བཞི་པོ་དག །
ཤེས་རབ་ཀྱིས་ནི་ལྟ་བྱེད་པ།།
སྐྱབས་དེ་གཙོ་བོ་ཡིན་པ་སྟེ།།
སྐྱབས་དེ་ལ་ནི་བསྟེན་ནས་སུ།།
སྡུག་བསྔལ་ཀུན་ལས་གྲོལ་བར་འགྱུར།།
མཚུངས་མེད་སྟོན་པ་མཆོག་དེས་འགྲོ་བ་ཀུན།།
བྱམས་བརྩེའི་ཐུགས་ཀྱིས་བདག་གིར་བཞེས་པས་ན།།
གཞལ་མེད་ཡོན་ཏན་མཆོག་གི་གནས་ཐོབ་ཕྱིར།།
བདག་ཀྱང་དེ་ཡི་ཚུལ་ལ་བསླབ་པར་བྱ།། །
གང་ཞིག་ཐོག་མེད་དུས་ནས་ཡང་དང་ཡང་།།
ཕ་དང་མར་གྱུར་འགྲོ་བའི་ཚོགས་འདི་དག །
དབང་མེད་སྡུག་བསྔལ་གསུམ་གྱིས་མནར་བ་ལ།།
སེམས་ཤེས་སུ་ཞིག་སྙིང་རྗེ་སྐྱེད་མི་འགྱུར།།
299.

ལེགས་བཤད་སྣ་ཚོགས།
ནམ་མཁའི་མཐའ་ཀླས་གྱུར་པའི་ཡིད་ཅན་རྣམས།།
ཕན་དང་བདེ་བའི་གནས་ལ་སྦྱོར་བའི་ཕྱིར།།
བྱང་ཆུབ་མཆོག་ཏུ་སེམས་ནི་བསྐྱེད་བགྱིས་ན།།
ཡོན་ཏན་རྒྱ་མཚོའི་ཕ་རོལ་འགྲོ་བར་འགྱུར།།
བྱང་ཆུབ་གཞིར་གྱུར་པ་ཡི་རང་བྱུང་སེམས།།
ཐོག་མ་ཉིད་དུ་བསྐྱེད་པ་གང་ཡིན་པ།།
དེ་ཡི་ཡོན་ཏན་བསྔགས་པ་མཐའ་ཡས་ཏེ།།
མཚུངས་མེད་ཀྱིས་ཀྱང་ཡོངས་སུ་བརྗོད་མི་སྤྱོད།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།ཆོས་ལ་
སེམས་པའི་ཚུལ་བརྟག་པའི་རབ་ཏུ་བྱེད་པ་སྟེ་བཅུ་དགུ་པའོ།།
ཡབ་གཅིག་འདི་ཉིད་ལས་ཀྱི་ས།།
འདི་ནས་ཕ་རོལ་འབྲས་བུའི་ས།།
འདིར་ནི་གང་ཞིག་བྱས་གྱུར་པ།།
དེ་ཉིད་གཞན་དུ་ངེས་པར་སྤྱོད།།
3()( )

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
དགེ་དང་སྡིག་པ་ཆུང་ངུ་ལའང་།།
འབྲས་བུ་རྒྱ་ཆེར་སོ་སོར་འབྱིན།།
ལས་ཀྱི་ས་པར་སྐྱེས་བཞིན་དུ།།
དགེ་བའི་ས་བོན་ཅིས་མི་གདབ།།
དམ་པས་སྡིག་པ་ཆུང་ཡང་སྤོངས།།
ངན་པ་རྣམས་ནི་ཆེ་ཡང་མིན།།
མིག་ནི་རྡུལ་ཀྱང་འཛེམ་བྱེད་ལ།།
ལག་པས་མེ་ལྕེར་རེག་པར་བྱེད།།
ལུས་ནི་ཆུ་ཡི་ཆུ་བུར་ལྟ་བུ་སྟེ།།
དཔལ་དང་འབྱོར་པ་སྟོན་ཀའི་སྤྲིན་ལྟར་གཡོ།།
ཡིད་བརྟན་མི་རུང་འཁོར་བའི་ཕུན་ཚོགས་ཀྱི།
རང་བཞིན་ཤེས་ནས་གཏོང་ལ་མོས་པར་བྱ།།
བསགས་ཤིང་མི་སྤྱད་པ་ཡི་ནོར།།
སུ་ཡི་ཡིན་པ་གཏོལ་མེད་ལ།།
301.

ལེགས་བཤད་སྣ་ཚོགས།
བཏང་ན་འབྲས་བུ་རྒྱ་ཆེན་པོ།།
འཇིག་རྟེན་གཞན་དུ་རྗེས་སུ་འབྲངས།།
ནོར་རྣམས་ཆུད་མི་ཟ་བ་ཡི།།
གཏེར་ཆེན་དག་ཏུ་བསྐྱལ་འདོད་ན།།
བསགས་ཤིང་འཇུངས་པར་མི་བྱ་བར།།
གཏོང་ཞིང་རྗེས་སུ་ཡི་རང་བྱ།།
ལོངས་སྤྱོད་ཆེ་ཡང་ཕན་པ་ཆུང་།།
གཏོང་བ་ཆུང་ཡང་འབྲས་བུ་ཆེ།།
བྱིན་ན་འཕེལ་བའི་སྒོ་ཡིན་ཀྱང་།།
བླུན་པོ་རྣམས་ཀྱིས་ཟད་པར་དོགས།།
གང་ལ་བྱིས་པ་མངོན་ཆགས་པ།།
དེ་ལ་མཁས་རྣམས་ཆགས་མི་འགྱུར།།
རྒྱལ་པོའི་ཤིང་རྟ་བཀྲ་བ་ལྟར།།
ལུས་འདི་རྟག་ཏུ་བལྟ་བར་གྱིས།།
302

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གང་ལ་འཇུངས་པ་རྣམ་ཆགས་པ།།
དེ་ལ་མཁས་རྣམས་ཆགས་མི་འགྱུར།།
སྦྲང་མས་བསགས་པའི་སྦྲང་རྩི་བཞིན།།
ནོར་འདི་རྟག་ཏུ་བལྟ་བར་གྱིས།།
མི་བདག་བཟང་པོ་པདྨའི་ཚལ་ལྟ་བུ།།
གཏོང་བའི་དྲི་བསུང་ཕྱོགས་སུ་ཁྱབ་པ་ན
ས་གཞིའི་སྐྱེ་བོ་མེ་ཏོག་ཟས་ཅན་རྣམས།།
དགའ་བའི་གར་གྱིས་འདུ་ཞིང་དགའ་བར་འགྱུར།།
ཚེ་དང་འབྱོར་བ་སྙན་པར་གྲགས་པ་དང་།།
འདི་དང་ཕྱི་མའི་བདེ་བ་རྒྱ་ཆེ་བ།།
གཏོང་བའི་ཐབས་མཆོག་གཅིག་གིས་འགྲུབ་ནུས་ཀྱང༌།།
བློ་ངན་རྫས་ལ་ཆགས་པས་མི་ནུས་སོ།། །
ངང་གིས་གཡོ་ཞིང་སྙིང་པོ་མ་མཆིས་ལ།།
དམ་དུ་བཟུང་ཡང་ནམ་ཞིག་འདོར་ངེས་པའི།།
ལོངས་སྤྱོད་ཆུ་ཡི་ལྦུ་བ་ལྟ་བུ་ལ།།
སྙིང་པོ་ལེན་ཕྱིར་གཏོང་བར་ཅིས་མི་འབད།།
303.

ལེགས་བཤད་སྣ་ཚོགས།
སྦྱིན་པ་འཇིག་རྟེན་རྒྱན་ཡིན་ཏེ།།
སྦྱིན་པས་ངན་འགྲོ་ལྡོག་པར་བྱེད།།
སྦྱིན་པ་མཐོ་རིས་སྐས་ཡིན་ཏེ།
སྦྱིན་པ་ཞི་བྱེད་དགེ་བའོ།།
མི་ཟད་ལོངས་སྤྱོད་ཐོབ་འདོད་ན།།
གཏོང་ལ་མོས་པ་རྒྱ་ཆེར་བྱ།།
དེ་ཡི་རྣམ་སྨིན་ལྟ་ཞོག་གི །
ཚེ་འདིར་ཕན་པ་མ་མཐོང་ངམ།།
བླུན་པོ་རྣམས་ཀྱིས་ལུས་བཀོལ་ནས།།
ནོར་གསོག་པ་ཡིས་ཚེ་གཏུགས་ཏེ།།
སྡུག་བསྔལ་འབའ་ཞིག་འཐོབ་འགྱུར་ཞིང་།།
རྒས་ནས་འདོད་པས་ཅི་ཞིག་བྱ།།
རྨད་བྱུང་འབྱོར་བ་ཤིན་ཏུ་ཡིད་འོང་ཞིང་།།
ན་ཆུང་ཚོགས་དང་ལྷན་ཅིག་རྩེ་བ་ཡི།།
304

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མི་ཡི་བདག་པོའི་སྤྱོད་ཡུལ་ཉམས་དགའ་བ།།
མིག་འཕྲུལ་ལྟད་མོས་བྱིས་པ་སླུ་དང་འདྲ།།
དེ་ཕྱིར་ནོར་ལ་མ་ཆགས་པར།།
མཆོད་དང་སྦྱིན་པ་ཅི་ནུས་བྱ།།
མགོན་མེད་སྐྱེ་བོ་རྣམས་ལ་ནི།།
མི་འཇིགས་སྐྱབས་ཀྱི་སྦྱིན་པ་དང་།།
འཇིག་རྟེན་ལྡིང་བ་ལྟ་བུ་ལ ། །
ཤེས་རབ་མིག་ནི་རྣམ་འབྱེད་ཕྱིར།།
ཆོས་ཀྱི་སྦྱིན་པ་དྲི་མེད་པ།།
ས་བདག་རྣམས་ཀྱིས་བསྩལ་བར་བྱ།།
རྨོངས་པའི་དབང་གིས་འཁོར་བ་འདིར།།
དབང་མེད་སྡུག་བསྔལ་མྱོང་རྣམས་ལ།།
རང་གི་ལུས་དང་ལོངས་སྤྱོད་སོགས།།
བདོག་པའི་དངོས་པོ་ཐམས་ཅད་ཀྱིས།།
305

ལེགས་བཤད་སྣ་ཚོགས།
ཇི་ལྟར་སྡུག་བསྔལ་ཀུན་བསལ་ནས།།
བདེ་བར་འགྱུར་བར་བྱ་སྙམ་དུ།།
ཕྱོགས་དང་དུས་ཀྱི་མཐར་ཀླས་པའི།།
སྐྱེས་བུ་ཆེན་པོའི་འདུ་ཤེས་བསྐྱེད།།
དུས་སུ་གསོ་སྦྱོང་ལེན་པའམ།།
རྒྱུན་གྱི་ཁྲིམས་དང་གང་ལྡན་པའི།།
མི་བདག་དེ་ནི་མཐོ་རིས་སུ།།
ལྷ་ཡི་རྒྱལ་སྲིད་ཡང་དག་བྱེད།།
རྒྱུ་དང་མི་རྒྱུའི་དངོས་པོ་རྣམས།།
ས་ལ་བརྟེན་ཏེ་གནས་པ་ལྟར།།
སྲིད་དང་ཞི་བའི་ཡོན་ཏན་ཀུན།།
ཚུལ་ཁྲིམས་ཉིད་ལ་བརྟེན་པར་གསུངས།།
ངག་རྣམས་སྲུང་ཞིང་ཡིད་ནི་ལེགས་བསྡམས་ཏེ།།
ལུས་ཀྱིས་མི་དགེ་བ་དག་སྤྱད་མི་བྱ།།
ལས་ལམ་གསུམ་པོ་འདི་ནི་རྣམ་སྦྱང་ན།།
དྲང་སྲོང་གསུངས་པའི་ལམ་ནི་ཐོབ་པར་འགྱུར།།
306

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རང་ཉིད་དགེ་བ་བཅུ་ཡི་ཚུལ་ལ་གནས།།
འཁོར་གྱི་སྐྱེ་བོ་ཀུན་ཀྱང་དེ་ལ་འགོད།།
རྣམ་པ་སྣ་ཚོགས་ཕན་དང་བདེ་བའི་ཐབས།།
དབང་ཕྱུག་ཆེ་ལྡན་མི་དབང་རྣམས་ཀྱིས་བགྱིད།།
སྦྲུལ་གདུག་ལྟ་བུར་རང་བཞིན་གྱིས།།
ངང་ཚུལ་ངན་པའི་མི་སྲུན་པ།།
སྙིགས་མའི་སྐྱེ་བོའི་ཁྲོད་ན་མང་།།
དེ་ཀུན་སུ་ཡིས་གཞོམ་པར་ནུས།།
རང་གི་ཁྲོ་བ་གཅིག་སྤངས་ན།།
དགྲ་རྣམས་མཐའ་དག་ཆོམས་དང་མཚུངས།།
དཀའ་ཐུབ་ཀུན་གྱི་ནང་ན་ནི།།
བཟོད་པ་ཕུལ་དུ་བྱུང་བར་བསྔགས།།
ཁྲོ་བའི་རྐྱེན་གྱིས་བསྐུལ་ནས་སུ།།
རང་དབང་མེད་པར་འཚེ་བྱེད་ལ།།
307. .

ལེགས་བཤད་སྣ་ཚོགས།
དངོས་པོའི་རང་བཞིན་ཤེས་པ་རྣམསs
ཅུང་ཟད་ཁྲོ་བར་མི་འགྱུར་རོ།།
གསེར་གྱི་མདོག་ལྟར་ལྟ་ན་སྡུག་པའི་ལུས།།
པདྨ་གཞོན་ནུའི་ངང་ཚུལ་འཛིན་པ་ཡིས།།
ལྷར་བཅས་འཇིག་རྟེན་མིག་གི་རྒྱན་གྱུར་པའི།།
མཚུངས་མེད་ལུས་མཆོག་བཟོད་པས་སྒྲུབ་པར་བྱེད།།
སྡུག་བསྔལ་མ་ལུས་ཁྱད་དུ་བསད་ནས་སུ།།
དོན་ཆེན་སྒྲུབ་ལ་ཞུམ་པ་མེད་གྱུར་ཅིང་།།
ཟབ་མོའི་ཆོས་ཉིད་བློ་ཡིས་བཟོད་གྱུར་པ
སེང་གེ་བཞིན་དུ་འཇིགས་པ་མེད་པར་རྒྱུ།།
འཇིག་རྟེན་འཇིག་རྟེན་འདས་པ་ཡི།།
ཕུན་སུམ་ཚོགས་པའི་དཔལ་མ་ལུས།།
བརྩོན་འགྲུས་ལྡན་པས་བསྒྲུབས་བྱས་ན།།
མི་འགྲུབ་པ་ནི་གང་ཡང་མེད།།
308

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན། །
ཡང་དག་གནས་ལ་སྤྲོ་བའི་བློ།།
མེ་ལྕེ་བཞིན་དུ་མཆེད་གྱུར་ན།།
བགྱི་བར་དཀའ་བའི་དངོས་རྣམས་ཀྱང་།།
བུད་ཤིང་བཞིན་དུ་གྲོགས་སུ་འགྱུར།།
དབང་ཕྱུག་དམ་པས་དབང་བགྱིད་རྣམས།།
མཐུ་དང་རྩལ་ནི་མི་དམན་པས།།
ཕྱིན་དྲུག་བསྡུ་བའི་དངོས་པོ་བཞི །
མཁའ་དང་མཚོ་ལྟར་རྒྱ་ཆེར་བྱ།།
དགྱེས་པའི་མིག་ཟུར་གྱིས་བལྟས་པའང་།།
དབུལ་བའི་རྒྱུན་ནི་མ་བཅད་ན།།
དབང་ཕྱུག་དམ་པ་མིན་ཞེས་བཤད、།།
དེས་ན་ལག་རྗེས་ཆེ་བར་བྱ།།
ཡི་གེ་འབྲི་མཆོད་སྦྱིན་པ་དང༌།
ཉན་དང་ཀློག་དང་ལེན་པ་དང་།།
འཆད་དང་ཁ་ཏོན་བྱེད་པ་དང་།།
དེ་སེམས་པ་དང་སྒོམ་པ་ཡི།།
309.

ལེགས་བཤད་སྣ་ཚོགས།
ཆོས་སྤྱོད་རྣམ་པ་བཅུ་པོ་དེ།།
བསོད་ནམས་ཕུང་པོ་དཔག་མེད་ཕྱིར།།
མི་བདག་རྣམས་ཀྱིས་འབད་ནས་སུ།།
རྒྱལ་བའི་དམ་ཆོས་གཟུང་བར་བྱ།།
རང་གི་བགྱི་བར་ཀུན་ཀྱང་འདྲ།།
གཞན་ལ་བགྱིད་དུ་གཞུག་པ་ལ།།
རྒྱལ་པོ་རྣམས་ནི་དབང་ཆེ་བས།།
རླབས་ཆེན་དགེ་བའི་སྲོལ་འཛུགས་བྱ།།
སེམས་ནི་རྣམ་པར་གཡེང་བའི་མི།།
ཆུ་བོའི་རླབས་ཀྱིས་ཁྱེར་བ་བཞིན།།
ཉོན་མོངས་སྡུག་བསྔལ་ཚོགས་ཀྱིས་དཀྲུགས།།
རང་དབང་བདེ་བ་ནམ་ཡང་དཀའ།།
ངལ་བ་བརྒྱ་ཡིས་གཙེས་པ་ཡིས།།
ལུས་དུབ་པ་ཡིས་ཅི་ཞིག་བྱ།།
བྱེད་པོ་སེམས་ནི་དུལ་བ་ན།།
310

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
ཐར་པ་གམ་ན་གནས་དང་མཚུངས།།
ཡིད་ནི་དུལ་བར་མ་གྱུར་ན།།
ངུར་སྨྲིག་མཛེས་པའི་བླ་གོས་དང་།།
ཚངས་སྐུད་ཀུ་ཤའི་ཆུན་པོ་ཡིས།།
རྟོག་ངན་ཇི་ལྟར་ཞི་བར་ནུས།།
དམ་པ་གྲོང་ན་གནས་ཀྱང་དུལ།།
མི་སྲུན་དགོན་པར་གནས་ཀྱང་གྱོང་།།
གྲོང་གི་རྟ་མཆོག་དུལ་བ་དང་།།
ནགས་ཀྱི་གཅན་གཟན་ཁྲོ་བ་བཞིན།།
སེམས་ནི་གློག་དང་སྤྲིན་དང་རླུང་དང་མཚུངས།།
རྒྱ་མཚོ་ཆེན་པོ་ཡི་ནི་རླབས་དང་འདྲ།།
སྒྱུ་ཅན་འདོད་རྒུར་ཡུལ་ལ་མངོན་དགའ་བ།།
གཡོ་ཞིང་འཕྱན་པ་ངེས་པར་གདུལ་བར་བྱ།།
སེམས་ནི་ལས་སུ་རུང་བར་གྱུར་པ་ན།།
དྭངས་པའི་མཚོ་ལ་ཟླ་སྐར་ཇི་བཞིན་དུ།།
 311

ལེགས་བཤད་སྣ་ཚོགས།
མངོན་པར་ཤེས་པ་ལྔ་སོགས་ཡོན་ཏན་ནི།།
ཤིན་ཏུ་རྣམ་པ་མང་པོ་འཆར་བར་འགྱུར།།
ཟབ་ཅིང་རྒྱ་ཆེ་ཐེག་པ་ཆེན་པོའི་གཞུང་།།
རྣ་བའི་བདུད་རྩིར་ངོམས་པ་མེད་འཐུང་བས།།
མང་དུ་ཐོས་པའི་ལུས་སྟོབས་རབ་རྒྱས་ཏེ།།
སྨྲ་བའི་སེང་གེའི་མཚན་གྱི་ཅོད་པན་འཛིན།།
ཐོས་པའི་དོན་ལ་རིགས་པ་བཞིས་དཔྱད་པས།།
བསམ་པ་ལས་བྱུང་ཤེས་རབ་སྒྲོན་མེའི་འོད།།
བློ་ངན་མུན་པའི་འཐིབ་པོ་སེལ་བྱེད་པ།།
ཡིད་ལ་ཉིན་མོར་བྱེད་པ་བཞིན་དུ་འཆར།།
ཡང་དག་དོན་ལ་རྩེ་གཅིག་མཉམ་བཞག་པས།།
ཞི་གནས་ལྷག་མཐོང་ཟུང་དུ་འབྲེལ་བ་ཡི།།
རྨད་བྱུང་ཤེས་རབ་སྤྱན་གྱིས་ཆོས་ཀུན་གྱི།།
ཆོས་ཉིད་བདེན་པ་མངོན་དུ་གཟིགས་པར་འགྱུར། །
312

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མདུན་ན་དཔལ་གནས་ཁྱིམ་པ་རྣམས་ཀྱིས་ཀྱང་།།
ཤེས་རབ་སྟོབས་ཀྱིས་འཁོར་བའི་རྒྱ་མཚོ་ཆེ།།
གནགས་རྗེས་ཆུ་བཞིན་མྱུར་དུ་བསྐམས་བྱས་ཏེ།།
ཡང་དག་ཐར་པ་མཆོག་གི་གནས་སུ་འགྲོ།།
ཇི་ལྟར་ཆུ་བུར་མཐོང་བ་དང༌།།
ཇི་ལྟར་སྨིག་རྒྱུ་མཐོང་བ་ལྟར།།
དེ་བཞིན་འཇིག་རྟེན་ལྟ་བྱེད་པ།།
འཆི་བདག་རྒྱལ་པོས་མཐོང་མི་འགྱུར།།
ཤེས་རབ་ཟབ་མོས་ཤིན་ཏུ་ལེགས་བསྟན་པའི།།
འཕགས་པའི་བདེན་པ་སུ་དག་རྣམ་བསྒོམ་པ།།
འཇིག་རྟེན་འདི་ན་གང་ཞིག་མཆིས་པ་ཡི།།
འཇིགས་པ་ཀུན་གྱིས་དེ་ལ་འཇིགས་མི་ནུས།།
ཕུང་པོ་འདི་དག་སྒྱུ་མའི་གྲོང་ཁྱེར་བཞིན།།
ཉོན་མོངས་རྣམས་ཀྱང་སྤྲིན་གྱི་འདུ་འགོད་འདྲ།།
སྐྱེ་ཞིང་འཕོ་མེད་རློམ་པ་མེད་མཐོང་བ།།
བདུད་བཞིའི་གཡུལ་ལས་རྣམ་པར་རྒྱལ་བར་འགྱུར།།
313.

ལེགས་བཤད་སྣ་ཚོགས།
རྨི་ལམ་སྒྱུ་མ་ཆུ་ཟླའི་ཚུལ་བཞིན་དུ།།
ཇི་ལྟར་སྣང་བའི་ཀུན་རྫོབ་འདི་ཤེས་ཤིང་།།
གང་ཡང་ཡོངས་སུ་བཟུང་བ་མ་མཆིས་པའི།།
ནམ་མཁའ་ལྟ་བུའི་དོན་དམ་ཡོངས་སུ་ཤེས།།
སྣང་དང་སྟོང་པ་གཉིས་སུ་མེད་པ་ཡི།།
བདེན་གཉིས་དབྱེར་མེད་མཉམ་པ་ཉིད་ཀྱི་དབྱིངས།།
རང་བྱུང་འོད་གསལ་དག་པའི་བྱང་ཆུབ་སེམས།།
གང་གིས་རྟོགས་པ་བྱང་ཆུབ་མཆོག་འཚང་རྒྱ།།
འཇིག་རྟེན་འདིར་ནི་སངས་རྒྱས་རྣམས།།
འབྱུང་བ་ལས་ཀྱང་དཀོན་པ་ཡི ། །
འབྲས་བུ་གསང་སྔགས་རྡོ་རྗེའི་ཐེག །
དེང་སང་ཉི་མ་བཞིན་དུ་འབར།།
མིག་འཕྲུལ་ལྟ་བུར་བདེ་མྱུར་དུ།།
གྲོལ་བར་བྱེད་པའི་ལམ་མཆོག་ལ།།
314

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བློ་ལྡན་མི་ཡི་བདག་པོ་གང་།།
བསྐལ་བཟང་རྣམས་ཀྱིས་བསྟེན་བྱས་ན།།
རྒྱལ་པོ་ཨིནྡབྷཱུ་ཏི་བཞིན།།
འདོད་པའི་ཡོན་ཏན་ལྔ་རྣམས་ལ།།
ཅི་བདེ་བར་ནི་རོལ་བཞིན་དུ།།
ཟུང་འཇུག་མཆོག་གི་འབྲས་བུ་འཐོབ།།
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས།བསོད་
ནམས་བྱ་བའི་དངོས་པོ་བརྟག་པའི་རབ་ཏུ་བྱེད་པ་སྟེ་ཉི་ཤུ་
པའོ།།
གང་ཞིག་ཇི་སྐད་བཤད་པ་ཡི།།
ལུགས་ལ་གནས་པའི་རྒྱལ་པོ་རྣམས།།
ས་ཡི་སྟེང་ན་ཉི་མ་བཞིན།།
ཀུན་གྱི་རྒྱན་དུ་ལེགས་པར་འགྱུར།།
སྙིགས་དུས་ཡོན་ཏན་འདི་དག་དང༌།།
315

ལེགས་བཤད་སྣ་ཚོགས།
ལྡན་པའི་རྒྱལ་པོ་འབྱུང་བར་དཀའ།།
གལ་ཏེ་བྱུང་ན་དེ་གཅིག་པུས།།
ས་རྣམས་མཐའ་དག་དབང་དུ་འགྱུར།།
གོང་དུ་ཇི་སྐད་བཤད་པ་ཡི།།
ཡོན་ཏན་ཕལ་ཆེར་ཚང་གྱུར་ཀྱང་། །
དཔལ་དང་འབྱོར་པ་སྙན་གྲགས་སྒྲ།།
དབྱར་གྱི་རྔ་བཞིན་ཅིས་མི་སྒྲོགས།།
ཚུལ་བཞིན་ལུགས་ལ་གནས་པ་ཡི།།
མི་བདག་གང་དུ་བྱུང་བ་དེར།།
འཁོར་ལོས་སྒྱུར་དང་ནོར་བུ་བཞིན།།
ཡོན་ཏན་རྣམ་པ་མང་པོ་སྡུད།།
ཆོས་ལྡན་རྒྱལ་པོ་ལྷ་ཡི་སྲས།།
མི་རྣམས་ཀུན་གྱི་རྗེར་གྱུར་པ།།
འབངས་ཀྱི་ཕ་དང་སྐྱེ་དགུའི་གཉེན།།
རིས་མེད་འགྲོ་བའི་མཆོད་སྡོང་ཡིན།།
316

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རིན་ཆེན་རི་དབང་ཇི་བཞིན་དུ།།
སྐྱེ་བོའི་དབུས་ན་ཡོན་ཏན་གྱིས།།
མངོན་པར་འཕགས་པའི་རྒྱལ་པོ་དེ།།
ཕྱོགས་དུས་གང་དུ་བྱུང་གྱུར་ཀྱང་།།
ཡ་རབས་རྣམས་ཀྱིས་སྨོན་བྱེད་ལ།།
མ་རབས་རྣམས་ཀྱང་བག་འཁུམ་འགྱུར།།
ཆེད་དུ་འབད་པ་མེད་པར་ཡང་།།
ཕྱོགས་རྣམས་ཀུན་ལ་ངང་གིས་ཕན།།
ཐོས་ཀྱང་བསྔགས་ཤིང་དཔེར་བྱེད་ན།།
མཐོང་ན་དགའ་བས་ཅིས་མི་བལྟ།།
གཞན་གྱིས་ལྟ་ཞིང་རྗེད་བྱེད་ལ།།
འབངས་ཀྱིས་བསྟེན་པ་ཅི་ཞིག་མཚར།།
སྐལ་བཟང་སྐྱེ་བོ་དགར་འགྱུར་ལ།།
ཕྲག་དོག་ཅན་ནི་ཁུ་ན་ཡང་།།
དེ་ཡི་ཡོན་ཏན་ཆེ་བ་ཡིས།།
 ་ 317

ལེགས་བཤད་སྣ་ཚོགས།
བསྡིགས་པ་མེད་པར་ཟིལ་གྱིས་གནོན།།
རྒྱལ་བ་རྒྱལ་སྲས་འཇིག་རྟེན་སྐྱོང་།།
ཀུན་གྱིས་དགྱེས་ཤིང་མཐུ་སྩལ་བས།།
རྒྱལ་པོ་དེ་ཡི་སྟོབས་དང་ཤུགས།།
ལོ་རེ་བཞིན་ཡང་རྒྱ་ཆེར་འཕེལ།།
མེ་ཏོག་སྨན་དང་འབྲུ་ལ་སོགས།།
འཕེལ་ཞིང་སྐྱེད་པའི་འཛིན་མ་བཞིན།།
ས་སྐྱོང་དེ་ཡི་མངའ་རིས་སུ།།
དགེ་མཚན་རྣམ་པ་དུ་མ་འབྱུང་།།
དཔའ་མཛངས་མཛེས་པའི་མི་རྣམས་དང་།།
ཡིད་དུ་འོང་བའི་ལོངས་སྤྱོད་བཅས།།
བདེ་དང་སྐྱིད་པ་ངོ་མཚར་དཔལ།།
འགྲན་པ་བཞིན་དུ་རྣམ་པར་འཕེལ།།
བསྡུས་པ་མེད་པར་ལོངས་སྤྱོད་དང༌།།
318

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
སྐྱེ་བོའི་འདུ་བ་སྤྲིན་བཞིན་རྒྱས།།
ས་གཞི་སྐྱོང་འདི་ཡུན་རིང་དུ།།
འཚོ་བར་གྱུར་ཅེས་ཀུན་གྱིས་སྨོན།།
སྙན་གྲགས་དྲི་མེད་བེ་ཌཱུརྨ།།
རྒྱ་མཚོ་ཆེན་པོའི་ཁོར་ཡུག་དང་།།
རི་ཡི་དབང་པོའི་རྩེ་མོར་ཡང་།།
ཕྱོགས་ཀྱི་བུ་མོའི་རྣ་རྒྱན་འགྱུར།།
ཉིན་རེ་བཞིན་ཡང་བདག་དང་གཞན།།
བསོད་ནམས་གནས་ལ་མངོན་སྦྱོར་བས།།
ཆུ་དང་རིན་ཆེན་མི་ཟད་པའི།།
རྒྱ་མཚོ་ཆེན་པོ་བཞིན་དུ་འགེངས།།
བསོད་ནམས་མཐུ་ཡིས་འདོད་པའི་དོན།།
འབད་པ་མེད་པར་ཤུགས་ཀྱིས་འགྲུབ།།
ཡུལ་འཁོར་རྟག་ཏུ་སྐྱིད་པ་དང་།།
འཇིག་རྟེན་ཕ་རོལ་དུ་ཡང་བདེ།།
. 319

ལེགས་བཤད་སྣ་ཚོགས།
ལེགས་པའི་བློ་དང་མངའ་ཐང་དཔལ།།
བསོད་ནམས་མཐུ་ཡིས་ཆེར་འཕེལ་ཞིང་།།
ཚུལ་དེའི་སྒོ་ནས་བསོད་ནམས་ཀྱང་།།
གོང་ནས་གོང་དུ་སྤེལ་བར་བྱེད།།
ཉི་མ་འཆར་དང་ཆུ་ཀླུང་རྒྱུན།།
བསྐལ་པའི་མེ་དང་རླུང་གི་ཤུགས།།
ཆོས་ལྡན་རྒྱལ་པོའི་གཟི་བྱིན་རྣམས།།
སུས་ཀྱང་དགག་ཏུ་མེད་པར་འབྱུང༌།།
ཆོས་དང་སྲིད་ཀྱི་ལེགས་ཚོགས་ཀུན།།
འཕེལ་ཞིང་ནུབ་པ་མེད་པ་དང་།།
བདེ་ནས་བདེ་བར་འགྲོ་བ་འདི།།
ལུགས་ལ་གནས་པའི་ཡོན་ཏན་ཡིན།།
ལུགས་ཀྱི་བསྟན་བཅོས་རྣམ་མང་པོའི།།
ལེགས་བཤད་ཆུ་ཀླུང་ཀུན་འདུས་པ།།
མི་བདག་ཀླུ་དབང་ཚོགས་རྣམས་ཀྱི།།
.32/)

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
རྟེན་གནས་རྒྱ་མཚོའི་ཆེ་འདི་རྨད།།
བླང་དོར་བྱ་བར་ཚད་མེད་ཀྱང་།།
ཁ་ཅིག་དངོས་སུ་བསྟན་པས་གསལ།།
འགའ་ཞིག་ཤུགས་ལས་རྟོགས་འགྱུར་ཞིང་།།
གཞན་དག་འདི་ཡིས་མཚོན་ནས་ཤེས།།
གང་ཞིག་འདི་ལས་ཚིགས་བཅད་གཅིག །
ཤེས་ཤིང་ལག་ཏུ་བླང་ན་ཡང་།།
བཅུད་ཀྱིས་ལེན་པའི་སྨན་བཞིན་དུ།།
ཡོན་ཏན་ལང་ཚོ་གསར་དུ་འཆར།།
རྒྱལ་པོའི་རིགས་སུ་མ་སྐྱེས་ཀྱང༌།།
གྲོང་དང་ཁྱིམ་གྱི་གཙོ་བོ་ཚུན།།
ཆོས་ལུགས་འདི་ལ་ལེགས་སྤྱད་ན།།
ས་ལ་དབང་བ་བཞིན་དུ་མཛེས།།
གཅིག་པུར་གྲོགས་མེད་གནས་པས་ཀྱང་།།
321

ལེགས་བཤད་སྣ་ཚོགས།
རྒྱལ་པོའི་ཆོས་བཞིན་རང་བསྲུངས་ནས།།
སེམས་ཀྱིས་སྐྱེ་རྒུ་ལེགས་བསྐྱངས་ན།།
ནམ་ཞིག་ཆོས་ཀྱི་རྒྱལ་པོར་འགྱུར།།
དེ་ཕྱིར་གཞུང་འདི་སུས་བསླབས་པ།།
རིགས་ཀྱི་རྒྱལ་པོ་མ་ཡིན་ཀྱང་།།
ཡོན་ཏན་རྒྱལ་པོའི་རྒྱལ་སྲིད་ལ།།
ངེས་པར་དབང་བ་ཉིད་དུ་འགྱུར།།
ལྷར་བཅས་འཇིག་རྟེན་མཐའ་དག་ཀུན།།
རྟག་ཏུ་སྐྱོང་བར་བྱེད་པ་ཡི།།
ཆོས་ཀྱི་རྒྱལ་པོ་བཅོམ་ལྡན་འདས།།
སྲས་དང་བཅས་པའི་བཀའ་བཞིན་དུ།།
རྒྱལ་པོ་ལུགས་ཀྱི་བསྟན་བཅོས་གང༌།།
ས་སྟེང་འདིར་ནི་རྒྱན་གྱུར་པ།། །
རྒྱལ་སྲས་དམ་པའི་བཀས་བསྐུལ་ལྟར།།
ཀུན་ལ་ཕན་ཕྱིར་བདག་གིས་བཤད།།
ཐོས་ན་དགའ་སྐྱེད་ལྷ་ཡི་རྔ།།
322

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
བསམས་ན་དོན་བཟང་བདུད་རྩིའི་བཅུད
གོམས་ན་དཔལ་འཕེལ་ལྷའི་ནོར་བུ།།
མི་ཡི་ལྷ་རྣམས་རྒྱན་གྱི་མཆོག །
རྒྱལ་སྲིད་སྐྱོང་བའི་སྐྱེས་བུ་རྣམས།།
འཇིག་རྟེན་དཔལ་གྱིས་མངོན་མཐོ་ཞིང་།།
ཆོས་ཀྱི་ལམ་ལས་མི་ཉམས་པར།།
ཡང་དག་འབྲས་བུ་འདིས་ཐོབ་བྱེད།།
གང་ཞིག་ལྷ་དང་ལྷ་མིན་འཐབ་པའི་ཚེ།།
ལྷ་ཡི་རྔ་བོ་ཆེ་ཡི་སྒྲ་བཞིན་དུ།།
གཞུང་འདིས་ཡ་རབས་རྣམས་ནི་གཟེངས་བསྟོད་ཅིང་།།
ཐོས་པ་ཙམ་གྱིས་མ་རབས་ཞུམ་པར་བྱེད།།
འཆི་བ་སློང་བར་བྱེད་པ་བདུད་རྩིའི་བཅུད།།
ཁོང་དུ་འཐུང་བ་ལྷ་ལས་གཞན་པ་སུ།།
དེ་བཞིན་སྐལ་པ་བཟང་པོའི་གང་ཟག་གིས།།
ཚུལ་འདི་ལེན་གྱུར་སྐལ་དམན་རྣམས་ཀྱིས་སྤོང༌།།
， ་ 323་

ལེགས་བཤད་སྣ་ཚོགས།
ལྷ་རྫས་ནོར་བུས་གང་གི་ལུས་བརྒྱན་པ།།
དེ་ལ་དཔལ་རྣམས་སྤྲིན་བཞིན་འདུ་བ་ལྟར།།
གང་ཞིག་འདི་དོན་ཉམས་སུ་ལེན་པ་ལ།།
ཆོས་དང་སྲིད་ཀྱི་ལེགས་ཚོགས་ངེས་པར་འདུ།།
དེ་ཕྱིར་རྟ་དང་གླང་པོ་རིན་ཆེན་ཚོགས།།
བརྒྱ་སྟོང་ཚར་དུ་དངར་བའི་བཀོད་པས་ཀྱང་།།
མི་མཚོན་རིན་ཐང་བྲལ་བའི་ལེགས་བཤད་སྐྱེས།།
རྒྱལ་སྲས་ཁྱེད་ལ་དྭངས་བའི་སེམས་ཀྱིས་འབུལ།།
ཀུན་ལ་ཕན་འདོད་ཐུགས་བརྩེར་ལྡན་པ་ཡི།།
མི་མཆོག་གཞོན་ནུ་ཁྱོད་ཀྱིས་མ་འོངས་པའི།།
ཆོས་ལྡན་རྒྱལ་པོའི་ཚོགས་ལ་ལེགས་བཤད་འདིའི།།
བདུད་རྩིའི་བགོ་བཤའ་དག་ཀྱང་འགྱེད་པར་མཛོད།།
ཁྱེད་དང་ད་ལྟར་བཞུགས་དང་མ་འོངས་པའིབག
རྒྱལ་རིགས་རྣམས་དང་གཞན་ཡང་སྐྱེ་བོའི་ཚོགས།།
གང་གིས་གཞུང་འདི་མཐོང་ཐོས་སེམས་རྣམས་ལ།།
324

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱུན།
འདིར་བཤད་ཡོན་ཏན་ཀུན་གྱིས་འབྱོར་གྱུར་ཅིག །
ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ལས། ལུགས་ལ་
གནས་པ་དང་ལུགས་ཀྱི་བསྟན་བཅོས་ཀྱི་ཡོན་ཏན་བརྟག་པའི་
རབ་ཏུ་བྱེད་པ་སྟེ་ཉེར་གཅིག་པའོ། །
རྒྱལ་དང་རྒྱལ་བའི་སྲས་པོ་མཁས་རྣམས་ཀྱི།།
ལེགས་བཤད་རིན་ཆེན་བསྡུས་པའི་ཕྲེང་བ་འདི།།
རྒྱལ་རིགས་རྣམས་ཀྱི་མགུལ་དུ་ཐོགས་བྱས་ནས།།
ཉིན་རེ་བཞིན་ཡང་བཀླགས་ཤིང་བསམ་པར་བྱ།།
སྙིགས་མའི་མུན་པ་ཆེས་ཆེར་བདོ་ན་ཡང་།།
ལྷག་བསམ་ཟླ་བའི་འོད་བཟང་ཉམས་མི་འགྱུར།།
བསྐུལ་དང་རྩོམ་པའི་བསམ་སྦྱོར་འདི་ཉིད་ཀྱང་།།
དུས་སུ་བསྟན་དང་འགྲོ་ལ་ཕན་གྱུར་ཅིག །
ཆོས་ལྡན་རྒྱལ་པོའི་རྒྱལ་སྲིད་རྣམ་པར་འཕེལ།།
དེ་མཐུས་བསྟན་དང་འགྲོ་བའི་དཔལ་འཕེལ་ཞིང་།།
325.

ལེགས་བཤད་སྣ་ཚོགས།
དེ་ཡིས་མཁའ་ཁྱབ་སྐྱེ་རྒུའི་ཚོགས་རྣམས་ཀྱང༌།།
ཆོས་རྗེ་རྒྱལ་བའི་རྒྱལ་སྲིད་ཐོབ་པར་ཤོག ། །
ལེགས་སྨོན་བསོད་ནམས་དུས་སུ་སྨིན་གྱུར་ནས།།
བྱིས་པའི་དུས་ནས་བཟང་པོའི་བག་ཆགས་སད།།
མི་ཡི་རྗེ་བོར་ལྷ་ཡིས་ལེགས་བཀོད་ཁྱོད།།
འཚོ་གཞེས་བཞེད་པའི་དོན་ཀུན་འགྲུབ་གྱུར་ཅིག ། །
དམར་སེར་ཉི་མ་འཆར་ཁའི་ལང་ཚོ་ཅན།།
རྒྱལ་ཀུན་མཁྱེན་པའི་གཏེར་ཁྱེད་རྒྱལ་རྣམས་ཀྱིས།།
རྒྱལ་རིགས་འདུལ་བའི་མགོན་དུ་ལུང་བསྟན་བཞིན།།
གཞུང་འདི་འཛིན་ལ་བློ་གྲོས་དཔལ་སྩོལ་ཅིག །
ཟླ་གཞོན་བྱེ་བའི་མཛེས་པ་ཟིལ་གནོན་པ།།
མིག་མི་འཛུམ་པ་སྙིང་རྗེའི་དབང་ཕྱུག་ཉིད།།
གཏམ་འདིའི་ཚུལ་གྱིས་བརྩེ་བའི་འོད་བཟང་བཅས།།
སྐྱེ་དགུའི་ཡིད་ལ་བདེ་བླག་འཇུག་གྱུར་ཅིག ། ：
326

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
གནམ་སྔོན་ཞུན་མར་འཁྱིལ་འདྲ་བཟོད་དཀའི་སྐུ།།
བདུད་སྡེ་མཐར་བྱེད་ཡེ་ཤེས་རྡོ་རྗེ་ཅན།།
འདི་འཛིན་རྣམས་ཀྱི་ཡིད་ལ་སྤོབས་པ་དང་།།
ཕྱོགས་ལས་རྣམ་པར་རྒྱལ་བའི་སྟོབས་སྐྱེད་ཅིག །
གསེར་ཞུན་མདངས་འདྲ་དཔལ་གྱི་འོད་ཟེར་ཅན།།
ས་ཡི་སྙིང་པོར་རབ་གྲགས་མགོན་པོ་དེས།།
གཞུང་འདི་གང་དུ་དར་བའི་ས་ཕྱོགས་སུ།།
དཔལ་དང་འབྱོར་བའི་གཏེར་ཆེན་རྒྱས་པར་མཛོད།།
སྲས་བཅས་རྒྱལ་བ་ཀུན་གྱི་བྱིན་རླབས་ཀྱིས།།
ཚུལ་འདི་མཐོང་ཐོས་དྲན་རེག་འཛིན་པ་རྣམས།།
བཀྲ་ཤིས་བདེ་ལེགས་ཕུན་སུམ་ཚོགས་པ་དང༌།།
ཆོས་མཐུན་བསམ་པ་ཡིད་བཞིན་འགྲུབ་གྱུར་ཅིག། །།
ཅེས་རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ཞེས་བྱ་
བ་འདིའང་། རྒྱལ་བའི་སྲས་པོ་གང་ཞིག་རྒྱལ་རིགས་ཤིང་སཱ་ལ་ཆེན་
པོ་ལྟ་བུར་སྨོན་ལམ་གྱི་དབང་གིས་སྐུ་འཁྲུངས་པ། ཆུང་ངུའི་དུས་ནས་
དམ་པའི་ངང་ཚུལ་མ་སྦས་པར་གསལ་ཞིང་། ཡ་རབས་ཀྱི་ལུགས་
་. 327

ལེགས་བཤང་སྣ་ཚོགས།
ལ་ཤིན་ཏུ་གཞོལ་བ། དམ་པའི་ཆོས་དོན་དུ་གཉེར་བ་ལ་མི་ལྡོག་
པའི་འདུན་བརྩོན་དང་། མཁྱེན་རབ་ཀྱི་སྤྱན་རས་མཆོག་ཏུ་ཡངས་
པ། རིས་སུ་མ་ཆད་པའི་བསྟན་པ་དང་སེམས་ཅན་ལ་ཕན་པའི་ཐུགས་
བསྐྱེད་མཆོག་ཏུ་དཀར་བ་སོགས་བསྔགས་འོས་ཀྱི་ཡོན་ཏན་རྒྱ་
མཚོས་མཛེས་ཤིང་། དཀར་ཕྱོགས་སྐྱོང་བའི་ལྷ་རྣམས་ཀྱིས་འཇིགས་
མེད་སེང་གེའི་ཁྲི་ལ་མངའ་གསོལ་བ། མདོ་ཁམས་སྡེ་དགེ་ས་སྐྱོང་བླ་
མ་ངག་དབང་འཇམ་དཔལ་རིན་ཆེན་གྱི་ཞལ་སྔ་ནས་ལྷ་རྫས་བཟང་
པོའི་གནང་སྐྱེས་དང་བཅས་ཏེ་རྒྱལ་པོ་ལུགས་ཀྱི་བསྟན་བཅོས་དོན་
འདུས་ལ། ཡིག་ཚོགས་མང་བ་ལ་མི་འཛེམ་པར་མཆོག་དམན་སུས་
ཀྱང་ཤིན་ཏུ་གོ་སླ་བ་ཞིག་བྲིས་ན་སྙིགས་དུས་ཀྱི་སྐྱེ་འགྲོ་རྣམས་ལ་
ཕན་པའི་གསོས་སུ་འགྱུར་བའི་སླད་དུ་སྤྱར་དུ་བཀོད་རྒྱུའི་ཐུགས་
འདུན་གྱིས་བསྐུལ་མ་ནན་ཏན་མཛད་པ་ལས། མདོ་རྒྱུད་རིག་གནས་
དང་བཅས་པའི་གཞུང་ལ་ཐོས་བསམ་གྱི་མིག་ཐོབ་པས། ལེགས་
པར་བཤད་པ་ཀུན་ལ་མི་འཇིགས་པའི་སྤོབས་པ་དགེ་བ་ཅན། བསྟན་
འགྲོའི་དོན་ལ་ལྷག་བསམ་མི་དམན་ཞིང་། ལྷག་པའི་ལྷ་ཡི་ཞབས་
པད་གུས་པའི་གཙུག་གིས་ལེན་པ་མི་ཕམ་རྣམ་པར་རྒྱལ་བའམ།
འཇམ་དཔལ་དགྱེས་པའི་རྡོ་རྗེ་ཞེས་བྱ་བས། འཕགས་པ་གསེར་འོད་
དམ་པ་དང་། ས་སྙིང་འཁོར་ལོ་བཅུ་པ། མདོ་སྡེ་དྲན་པ་ཉེར་གཞགབ] dབ།
32

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
།བྱང་ཆུབ་སེམས་དཔའི་སྤྱོད་ཡུལ་ལ་ཐབས་ཀྱིས་རྣམ་པར་འཕྲུལ་པ་
བསྟན་པའི་མདོ། ཀླུ་ཡི་རྒྱལ་པོ་རྔ་སྒྲའི་ཚིགས་བཅད་སོགས་དེ་བཞིན་
གཤེགས་པའི་བཀའ་དུ་མ་དང་། སློབ་དཔོན་ཀླུ་སྒྲུབ་ཀྱིས་མཛད་པའི་
ལུགས་ཀྱི་བསྟན་བཅོས་ཤེས་རབ་བརྒྱ་པ། ཤེས་རབ་སྡོང་བུ། སྐྱེ་བོ་
གསོ་བའི་ཐིགས་པ་རྣམས་དང་། གཞན་ཡང་རིན་ཆེན་ཕྲེང་བ་སོགས་
གཏམ་ཚོགས་སྐོར་དང་། སློབ་དཔོན་མ་ཏི་ཙི་ཏྲས་རྒྱལ་པོ་ཀ་ནིས་ཀ་
ལ་སྤྲིངས་པ་དང་། སངས་རྒྱས་གསང་བས་བོད་རྒྱལ་བློན་ལ་སྤྲིང་བ་
སོགས་སྤྲིང་ཡིག་དང་གཏམ་ཚོགས་ཀྱི་སྐོར་རྣམས་དང་། ཉི་མ་སྦས་
པའི་ཚིགས་སུ་བཅད་པའི་མཛོད། མཆོག་སྲེད་ཀྱི་ཚིགས་བཅད་བརྒྱ་
པ། མ་སུ་རཀྵས་བྱས་པའི་ལུགས་ཀྱི་བསྟན་བཅོས། ཙ་ན་ཀའི་རྒྱལ་
པོ་ལུགས་ཀྱི་བསྟན་བཅོས། དོན་ཡོད་འཆར་གྱི་དྲིས་ལན་རིན་པོ་ཆེའི་
ཕྲེང་བ། དཔལ་ལྡན་ས་སྐྱ་པཎྜི་ཏའི་ལེགས་པར་བཤད་པ་སོགས་རྒྱ་
བོད་མཁས་པས་བརྩམས་པའི་ལུགས་ཀྱི་བསྟན་བཅོས་དུ་མ་དང༌
བོད་ཡུལ་ཆོས་རྒྱལ་རྣམས་ཀྱི་བཀའ་ཆེམས་སོགས་གཞུང་སྣ་ཚོགས་
ལས་གསུངས་པའི་ལུགས་དང་ལུག ས་མིན་རྣམ་པར་འབྱེད་པའི་དོན་
མཐའ་དག་གཅིག་ཏུ་བསྡུས་ནས། ཆོས་སྲིད་ལུགས་བརྒྱའི་འདུན་ས་
ཆེན་པོ་དཔལ་ལྡན་ལྷུན་གྲུབ་སྟེང་དུ་གྲགས་པ་ཆོས་ཀྱི་རྒྱལ་པོའི་རྒྱལ་
ཁབ་ཕོ་བྲང་ཆེན་པོའི་གནས་ག་ལ་བར། རབ་ཚེས་ཤིང་མོ་ལུག་གི་
， 329.

ལེགས་བཤད་སྣ་ཚོགས།
ལོའི་ཆོ་འཕྲུལ་ཟླ་བའི་ཡར་ཚེས་བཅུ་བཞི་གཟའ་སྐར་མཆོག་ཏུ་དགེ་
བ་ལ་དབུ་བརྩམས་ནས། ལེགས་སྨོན་གྱིས་འབྲེལ་བའི་དབང་གིས་
གཞུང་འདི་སྐུལ་བ་པོ་ལྷ་སྲས་ས་དབང་བླ་མ་རིན་པོ་ཆེ་ངག་དབང་
འཇམ་དཔལ་རིན་ཆེན་སོགས་ལ་བྱམས་ཆོས་སྐོར་གཞུང་བཤད་
བགྱིས་པའི་ཐུན་གསེང་རྣམས་སུ་བྲིས་ཏེ། ཕྱི་མ་དཔོ་ཟླ་བའི་དཀར་
ཕྱོགས་ཀྱི་དགའ་བ་གཉིས་པ་གཟའ་སྐར་ལེགས་ཤིང་དུས་དགེ་བའི་
ཆར་གྲུབ་པར་བགྱིས་པའི་ཡི་གེ་པ་ནི་ཡིག་རིས་དང་། རིག་བྱེད་ཀྱི་
གཞུང་རྣམས་ལ་བློ་གྲོས་གསལ་བ་མདུན་ན་འདོན་བསོད་ནམས་
དཔལ་གྲུབ་ཀྱིས་བགྱིས་པ་སྟེ། འདིས་ཀྱང་ནམ་མཁའ་ཇི་སྲིད་དུ་
བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བའི་རྒྱུ་བྱེད་པར་
གྱུར་ཅིག །མངྒ་ལཾ།།
༈ །།ན་མསྶརྦཛྷཱ་ཡ།
༡སྟོབས་བཅུའི་དཔལ་གྱིས་མཛེས་པའི་ཉི་མ་ཆེ།།
འཇིག་རྟེན་མགོན་ཏུ་བྱེད་པའི་དཔྱིད་གཅིག་གིས།།
ལེགས་གསུངས་ནོར་བུའི་ཕུང་པོ་འདུས་པའི་དབྱིག །
ལུགས་མཁྱེན་ཡོངས་ཀྱི་ཐུགས་མཚོར་མངོན་གཏམས་པ།།
༢འཕགས་བོད་ནོར་བུ་འཛིན་མའི་ཁྱོན་ཡངས་རྣམས།།
330

རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན།
མཛེས་བྱེད་མཁས་མཆོག་དུ་མས་བསྟར་བ་ཡི།།
བསྟན་བཅོས་ཨུ་དུམྦ་རའི་དགའ་ཚལ་ཕུལ།།
བདག་ལེགས་འདོད་པ་རྣམས་ཀྱི་དོན་དུ་སྩལ།།
༣དེ་དག་ཀུན་གྱི་དགོངས་དོན་གཟིགས་དང་བཅས།།
སྨྲ་བའི་སེང་གེ་ཐུགས་ཀྱི་འཁོར་ལོའི་དབུས།།
བབརྗིད་ཆགས་མི་ཕམ་རྣམ་པར་རྒྱལ་བའི་སྡེས།།
ལེགས་བཤད་མཆོད་སྦྱིན་བརྒྱ་པའི་རྔ་གསང་བསྒྲགས།།
༤ དེ་ཉིད་སྐུལ་བྱེད་ས་སྐྱོང་བླ་མ་ཆེ།།
རྒྱལ་སྲས་རྒྱ་མཚོའི་རྣམ་ཐར་འཛིན་བཟོད་པས།།
ཟླ་མེད་བྱང་ཆུབ་སྤྱོད་པའི་རྒྱུན་འབེབས་ཕྱིར།།
ཆོས་སྦྱིན་ཕྱི་མོ་རྫོགས་ལྡན་སྤྲིན་ཕུང་གཏིབས།།
(རྩོད་དུས་རྒྱལ་བསྟན་ལྔ་བརྒྱ་ཐ་མའི་སྐབས།།
སྐྱེ་འགྲོའི་བསམ་སྤྱོད་ཕྱིན་ཅི་ལོག་པའི་སྒོ།།
འགེགས་བྱེད་ས་གཞི་སྐྱོང་བའི་རྒྱན་གྱི་ཕུལ།།
བློ་ལྡན་ཡོངས་ཀྱིས་དང་དུ་ལེན་པར་རིགས། །
༦འདི་ལས་བྱུང་བའི་དགེ་ཚོགས་གངྒཱའི་རྒྱུན།།
རྣམ་མཁྱེན་རྒྱ་མཚོར་བསྐྱིལ་དང་ལྷན་ཅིག་ཏུ།།
ས་གསུམ་བཀྲ་ཤིས་ཉི་མ་ཀུན་ཁྱབ་པས།།
331

ལེགས་བཤད་སྣ་ཚོགས།
བརྟན་གཡོ་ཇི་སྙེད་བདེ་ལེགས་རྒྱས་གྱུར་ཅིག །
༧གནམ་སའི་དབང་ཕྱུག་སྡེ་བཞིའི་ཆུ་གཏེར་རྒྱས།།
དགེ་བཅུའི་བཀའ་ཁྲིམས་དབུ་རྨོག་དགུང་དུ་བཙན།།
ལྷར་བཅས་སྐྱེ་རྒུ་ཡོངས་ཀྱིས་བཏུད་བཞིན་དུ།།
མངའ་ཐང་སྲིད་པའི་ཕ་མཐར་བརྡལ་གྱུར་ཅིག །
རམཐའ་ཀླས་གཙུག་ལག་མ་ལུས་འདུས་པའི་གཞུང་།།
སྲིད་ཞི་ཀུན་ཁྱབ་བྲི་གང་བྲལ་བའི་དངོས།། .
སྔོན་མེད་ལེགས་བཤད་བདེ་འབྱུང་གཙུག་རྒྱན་འདི།།
ནམ་མཁའ་ཇི་སྲིད་ནུབ་པ་མེད་གྱུར་ཅིག །
ཅེས་སྤར་བྱང་སྨོན་ལམ་ཚིགས་སུ་བཅད་པའི་མེ་ཏོག་བཀྲ་ཤིས་
རྟགས་ཀྱི་གྲངས་ལྡན་འདིའང་འཇམ་མགོན་བླ་མ་རིན་པོ་ཆེ་དང་། ས་
སྐྱོང་མ་ཧཱ་པཎྜི་ཏ་མཆོད་ཡོན་གྱི་བཀའ་དྲིན་ཆེན་པོས་བསྐྱངས་པའི་
གུས་འབངས་འཇམ་དབྱངས་དགེ་ལེགས་ཆོས་འཕེལ་ལམ། བསོད་
ནམས་དཔལ་གྲུབ་ཀྱིས་ལྷུན་གྲུབ་སྟེང་གི་རྒྱལ་ཁབ་ཆེན་པོར་སྨྲས་པ་
ཛ་ཡནྟུ།།།།
332

ས་པཎ་ཀུན་དགའ་རྒྱལ་མཚན།

ལེགས་པར་བཤད་པ་རིན་པོ་ཆེའི་གཏེར།
༄༅།།ལེགས་པར་བཤད་པ་རིན་པོ་ཆེའི་གཏེར་ཞེས་
བྱ་བའི་བསྟན་བཅོས།
ས་པཎ་ཀུན་དགའ་རྒྱལ་མཚན།
རྒྱ་གར་སྐད་དུ། སུ་བྷཱ་ཥི་ཏ་རཏྣ་ནི་དྷེ་ནཱ་མ་ཤཱསྟཱ། བོད་སྐད་དུ།
འཕགས་པ་འཇམ་དཔལ་གཞོན་ནུར་གྱུར་པ་ལ་གུས་པས་ཕྱག་
འཚལ་ལོ།།
ལྷ་ཡི་མཆོག་དང་ཀླུ་དབང་གྲུབ་པ་རིག་འཛིན་གཙོ།
དྲང་སྲོང་རྒྱས་པ་གྲོག་མཁར་བ་དང་རྐང་མིག་སོགས།། །
ཀུན་ནས་དགའ་བའི་གཙུག་གི་ནོར་བུས་ཞབས་མཆོད་པ།།
རིག་པས་དཔྱད་ན་ཆོས་ལུགས་མི་འགལ་ཞིང་།།
འཇིག་རྟེན་བྱ་བ་ཀུན་ནས་ལེགས་བསྒྲུབ་པ།།
་ དམ་པ་རྣམས་ཀྱི་སྤྱོད་ཚུལ་ཅི་འདྲ་ཞིག ། །
“ བཤད་པ་འདི་ནི་ལེགས་བཤད་རིན་ཆེན་གཏེར།།
333

ལེགས་བཤད་སྣ་ཚོགས།
རབ་ཏུ་བྱེད་པ་དང་པོ། མཁས་པ་བརྟག་པ།
མཁས་པ་ཡོན་ཏན་མཛོད་འཛིན་པ།།
དེ་དག་ལེགས་བཤད་རིན་ཆེན་སྡུད།
རྒྱ་མཚོ་ཆེན་པོ་ཆུ་བོའི་གཏེར།། །
ཡིན་ཕྱིར་ཆུ་བོ་ཐམས་ཅད་འབབ།།
སྐྱེ་བོ་ཡོན་ཏན་ཡོད་མེད་པའི།།བ
བླང་དོར་བློ་གྲོས་ལྡན་པ་མཁས།།
རྡུལ་དང་འདྲེས་པའི་ལྕགས་ཕྱེ་རྣམས།།
ཁབ་ལེན་རྡོ་ཡིས་ལེན་པར་ཤེས།།
ལེགས་བཤད་མཁས་པའི་བློ་གྲོས་ཀྱིས།།
གོ་ཡི་བླུན་པོས་དེ་ལྟ་མིན།།
ཉི་མའི་འོད་ཟེར་ཤར་བ་ན
འབྱུང་པོའི་བྱ་རྣམས་ལོང་བར་འགྱུར།།
334

ལེགས་པར་བཤད་པ་རིན་པོ་ཆེའི་གཏེར།
ཤེས་རབ་ལྡན་པས་ཉེས་པ་དག །
སེལ་བར་ནུས་ཀྱི་བླུན་པོས་མིན།།
ནམ་མཁའ་ལྡིང་གིས་དུག་ཅན་སྦྲུལ།།
གསོད་པར་ནུས་ཀྱི་ཁྭ་ཏས་མིན།།
བློ་གྲོས་ཆེན་པོ་རྒུད་ན་ཡང་།།
ལྷག་པར་བློ་གྲོས་སྟོབས་ལྡན་འགྱུར།།
རི་དྭགས་རྒྱལ་པོ་བཀྲེས་པ་ན།།
གླང་ཆེན་སྤྱི་བོ་མྱུར་དུ་འགེམས།།
མཁས་པ་རྩད་ཅིང་མ་དྲིས་པ།།
དེ་ཡི་བར་དུ་གཏིང་མི་དཔོགས།།
རྔ་ལ་དབྱུག་གུས་མ་བསྣུན་པ།།
དེ་སྲིད་གཞན་དང་ཁྱད་ཅི་ཡོད།།
 335 ，

ལེགས་བཤད་སྣ་ཚོགས།
རིག་པ་ནང་པར་འཆི་ཡང་བསླབ།།
ཚེ་འདིར་མཁས་པར་མ་གྱུར་ཀྱང་།།
སྐྱེ་བ་ཕྱི་མར་བཅོལ་བ་ཡི།།
ནོར་ལ་རང་ཉིད་ལེན་པ་འདྲ།།
ཡོན་ཏན་ལྡན་ན་སྐྱེ་བོ་ཀུན།།
མ་བསྡུས་པར་ཡང་རང་ཉིད་འདུ།།
དྲི་ལྡན་མེ་ཏོག་རྒྱང་རིང་ཡང་།།
བུང་བ་སྤྲིན་གྱི་ཚོགས་བཞིན་འཁོར།།
མཁས་པ་ཡོན་ཏན་ཀུན་བསླབས་པ།།
མཐར་ཕྱིན་གཅིག་གིས་འཇིག་རྟེན་གསལ།།
བློ་ངན་ཤེས་པ་མང་ན་ཡང་།།
རྒྱུ་སྐར་བཞིན་དུ་གསལ་མི་ནུས།།
མཁས་པ་ཡོན་ཏན་དཔག་མེད་ཀྱང་།།
336

ལེགས་པར་བཤད་པ་རིན་པོ་ཆེའི་གཏེར།
གཞན་གྱི་ཡོན་ཏན་ཆུང་ངུའང་ལེན།།
དེ་ལྟར་རྒྱུན་དུ་སྤྱད་པ་ཡིས།།
མྱུར་དུ་ཐམས་ཅད་མཁྱེན་པར་འགྲོ །།
མཁས་པ་ཤེས་རབ་ཀྱིས་བསྲུང་ན།།
དགྲ་བོ་མང་ཡང་ག་ལ་ཚུགས།། །
འཕགས་རྒྱལ་གྱི་ནི་བྲམ་ཟེའི་བུ།།
གཅིག་པུས་དགྲ་བོའི་ཚོགས་ཀུན་བཅོམ།།
བློ་ཆུང་གྲོས་ཉེས་འཁྲུགས་པའི་ཚེ།།
བློ་ལྡན་ཐབས་ཀྱིས་བདེ་བར་གསོ།།
ཆུ་ཀླུང་རྙོག་པས་ཆུད་གཟན་པ།།
ཆུ་མདངས་ནོར་བུས་དྭངས་པར་བྱེད།།
མཁས་པ་ཇི་ལྟར་ཐབས་རྡུགས་ཀྱང་།།
བླུན་པོ་འཇུག་པའི་ལམ་མི་འགྲོ །
ཆར་འདོད་བྱེའུ་སྐོམ་ན་ཡང་།།
་ས་ལ་བབས་པའི་ཆུ་མི་འཐུང་།།
， 337 ， . .

ལེགས་བཤད་སྣ་ཚོགས།
ཤེས་རབ་ལྡན་པ་མགོ་བསྐོར་ཡང་།།
བྱ་བའི་ཆ་ལ་རྨོངས་མི་འགྱུར།།
སྲོག་ཆགས་གྲོག་མ་མིག་མེད་ཀྱང་།།
མིག་ལྡན་གཞན་ལས་ལྷག་པར་མགྱོགས།།
བློ་གྲོས་ལྡན་པ་གཉིས་བགྲོས་ན།།
བློ་གྲོས་ལེགས་པ་གཞན་འབྱུང་སྲིད།།
ཡུང་བ་དང་ནི་ཚ་ལ་ལས།།
ཁ་དོག་གཞན་ཞིག་སྐྱེ་བར་འགྱུར།།
ཁོང་མཛངས་བསོད་ནམས་བསགས་པའི་མི།།
གཅིག་པུ་ཡིན་ཡང་ཀུན་ལས་རྒྱལ།།
རི་དྭགས་རྒྱལ་པོ་སེང་གེ་དང་།།
འཁོར་ལོས་བསྒྱུར་ལ་གྲོགས་མི་དགོས།།
ཐབས་ལ་མཁས་ན་ཆེན་པོ་ཡང་།།
བྲན་དུ་བཀོལ་བར་ག་ལ་དཀལ།།
338

ལེགས་པར་བཤད་པ་རིན་པོ་ཆེའི་གཏེར།
མཁའ་ལྡིང་མཐུ་རྩལ་ཆེ་ན་ཡང་།།
གོས་སེར་ཅན་གྱི་བཞོན་པར་འགྱུར།།
འཇིག་རྟེན་འདི་དང་ཕ་རོལ་གྱི། །
བདེ་བ་བསྒྲུབ་པ་ཤེས་རབ་ཡིན།།
རྒྱལ་བུ་ཟླ་བའི་ཤེས་རབ་ཀྱིས།།
བྲན་བཟང་འདི་དང་ཕྱི་མར་བསྐྱབས།།
དཔའ་ཞིང་མཐུ་རྩལ་ཆེ་ན་ཡང་།།
མཁས་པ་མིན་པས་དཔལ་མི་ཐོབ།།
འབྱོར་པ་ཐོབ་པར་གྱུར་ན་ཡང་།།
བསོད་ནམས་མེད་ན་ག་ལ་རྟག །
ཡོན་ཏན་སྐྱོན་གཉིས་སུས་ཀྱང་གསལ།།
འདྲེས་པ་འབྱེད་ཤེས་མཁས་པ་ཡིན།།
ཆུ་ལས་འོ་མ་ངང་པས་ཕྱེ།།
བ་ལས་འོ་མ་ཀུན་གྱིས་ལོངས།།
སྨྲས་ཤིང་བསྐུལ་བར་གྱུར་པ་ན།།
339.

ལེགས་བཤད་སྣ་ཚོགས།
དུད་འགྲོ་ལ་ཡང་གོ་བ་སྐྱེ།།
མ་བསྐུལ་གཞན་གྱིས་མ་སྨྲས་པར།།
བསམ་པ་ཤེས་ན་མཁས་པ་ཡིན།།
བློ་དང་ལྡན་ན་མ་སྨྲས་ཀྱང་།།
རྣམ་འགྱུར་ཉིད་ལས་བསམ་པ་གོ །
བལ་པོའི་སེའུ་མ་ཟོས་ཀྱང་།།
ཁ་དོག་ཉིད་ལས་བྲོ་བཤེས།།
མཁས་པ་རང་གི་ཡུལ་བས་ཀྱང་།།
ཡུལ་ཁམས་གཞན་ན་མཆོད་པ་ཐོབ།།
ནོར་བུ་གཞན་དུ་བྲིན་པ་ཙམ།།
རྒྱ་མཚོའི་གླིང་དུ་ག་ལ་བྲིན།།
མཁས་པ་སློབ་པའི་དུས་ན་སྡུག །
བདེ་བར་སྡོད་ལ་མཁས་མི་སྲིད།།
བདེ་བ་ཆུང་ལ་ཆགས་པ་དེས།།
ཆེན་པོའི་བདེ་བ་ཐོབ་མི་སྲིད།།
340

ལེགས་པར་བཤད་པ་རིན་པོ་ཆེའི་གཏེར། །
བློ་དང་ལྡན་ན་ཉམ་ཆུང་ཡང་།།
སྟོབས་ལྡན་དགྲ་ཡིས་ཅི་བྱར་ཡོད།།
རི་དྭགས་རྒྱལ་པོ་སྟོབས་ལྡན་པ།།
རི་བོང་བློ་དང་ལྡན་པས་བསད།།
སེམས་ཅན་གཞན་དང་རྗེས་མཐུན་པའི།།
སྤྱོད་པ་ཤེས་ན་མཁས་པ་ཡིན།།
དུད་འགྲོ་ཡིན་ཡང་རིགས་མཐུན་རྣམས།།
ཁྱུ་གཅིག་ཏུ་ནི་མི་གནས་སམ།།
ངེས་པར་འབྱུང་བའི་བྱ་བ་འགའ།།
མ་གྲུབ་པ་ན་དཔྱོད་པའི་ཚེ།།
མཁས་རྨོངས་གཉིས་ཀྱི་ཁྱད་པར་ཤེས།།
གྲུབ་ནས་དཔྱོད་པ་བླུན་པོའི་ཚུལ།།
མཁས་པ་རྣམས་ཀྱིས་དཔྱད་པ་ཡི།།
ཤེས་བྱ་ཤེས་ན་མཁས་པར་བགྲང་།།
.. 341:: ， ..

ལེགས་བཤད་སྣ་ཚོགས།
བ་ལང་རྒན་གཞོན་དཔྱོད་པ་ལ།།
བླུན་པོ་མཁས་ཀྱང་ཡོན་ཏན་མིན།།
རྒྱ་མཚོ་ཆུ་ཡིས་མི་ངོམས་ཤིང་།།
རྒྱལ་པོའི་བང་མཛོད་ནོར་གྱིས་མིན།།
འདོད་ཡོན་སྤྱད་པས་མི་ངོམས་ཏེ །
མཁས་པ་ལེགས་བཤད་ཀྱིས་མི་ངོམས།།
ལེགས་བཤད་བྱིས་པ་དག་ལས་ཀྱང་།།
མཁས་པ་རྣམས་ནི་ཡོངས་སུ་ལེན།།
དྲི་ཞིམ་འབྱུང་ན་རི་དྭགས་ཀྱི།།
ལྟེ་བ་ལས་ཀྱང་གླ་རྩི་ལེན།།
ལེགས་པར་བཤད་པ་རིན་པོ་ཆེའི་གཏེར་ལས་མཁས་པ་བརྟག་པ་སྟེ་རབ་ཏུ་བྱེད་པ་དང་པོའོ།།
རབ་ཏུ་བྱེད་པ་གཉིས་པ། ཡ་རབས་བརྟག་པ།
རྟག་ཏུ་དམ་པའི་ཡོན་ཏན་རྣམས།།
སྐྱེ་བོ་དམ་པས་ལྷག་པར་སྒྲོགས།།
མ་ལ་ཡ་ཡི་ཙན་དན་དྲི།།
རླུང་གིས་ཕྱོགས་བཅུར་རྒྱས་པར་བྱེད།།
342

ལེགས་པར་བཤད་པ་རིན་པོ་ཆེའི་གཏེར།
དམ་པ་དཔོན་དུ་བསྐོས་གྱུར་ན།།
དོན་གྲུབ་པ་དང་བདེ་སྐྱིད་འཐོབ།།
ནོར་བུ་རྒྱལ་མཚན་རྩེར་མཆོད་ན།།
ཡུལ་ཕྱོགས་དགེ་ཞེས་མཁས་རྣམས་སྒྲོགས།།
རྒྱལ་ངན་གཞན་གྱིས་གཙེས་པ་ན།།
ལྷག་པར་ཆོས་རྒྱལ་དྲན་པར་འགྱུར།།
རིམས་ཀྱིས་བཏབ་པའི་སེམས་ཅན་རྣམས།།
གངས་ཆུ་འབའ་ཞིག་ཡིད་ལ་བྱེད།།
སྡིག་སྤྱོད་རྒྱལ་པོས་གཙེས་པ་ལ།།
མི་དབང་ཆོས་རྒྱལ་ལྷག་པར་སྐྱོང་།།
འབྱུང་པོའི་གདོན་གྱིས་བཏབ་པ་ལ།།
གསང་སྔགས་གྲུབ་པས་རྗེས་སུ་འཛིན།།
དམ་པས་སྡིག་པ་ཆུང་ཡང་སྤོང་།།
དམན་རྣམས་ཆེན་པོའང་དེ་ལྟ་མིན།།
343, ་་

ལེགས་བཤད་སྣ་ཚོགས།
ཞོ་ལ་རྡུལ་ཕྲན་འབྱར་བ་སེལ།།
ཆང་ལ་ཕབ་ཀྱང་ལྷག་པར་འདེབས།། ་
སྐྱེ་བོ་དམ་པ་རྒུད་གྱུར་ཀྱང་།།
སྤྱོད་པའི་ཁྱད་པར་ལྷག་པར་མཛེས།།
མེ་ནི་ཐུར་དུ་ཁ་བསྟན་ཀྱང་།།
མེ་ལྕེ་གྱེན་དུ་འབར་བ་མཐོང་།།
དམ་པ་རྒྱང་ན་གནས་ན་ཡང་།།
འཁོར་འདབས་ཕན་པས་རིང་ནས་སྐྱོང་།།
མཁའ་ལ་སྤྲིན་ཆེན་འཁྲིགས་པ་ཡིས།།
ས་ཡི་ལོ་ཏོག་ཁྱད་པར་འཕེལ།།
གསོན་ཚེ་སྙན་གྲགས་དགའ་བའི་རྒྱུ།།
འཇིག་རྟེན་གཞན་དུ་བསོད་ནམས་དགའ།།
དེ་གཉིས་མེད་པའི་ནོར་ཙམ་གྱིས།།
མཁས་རྣམས་དགའ་བ་བསྐྱེད་མི་ནུས།།
ཕྱི་རྗེས་རིང་དུ་ལྟ་བ་དང་།།
344

ལེགས་པར་བཤད་པ་རིན་པོ་ཆེའི་གཏེར།
བག་ཡོད་པ་ལ་བཟོད་སྲན་ཆེ།།
བརྩོན་འགྲུས་ཆེ་ཞིང་བརྟན་ལ་གྲིམས།།
བྲན་གཡོག་ཡིན་ཡང་དཔོན་དུ་འགྱུར།།
སྦྱིན་ལ་རྟག་ཏུ་སེམས་སྤྲོ་བ།།
དེ་ཡི་གྲགས་པ་རླུང་བཞིན་ལྡང་།།
ཕོངས་པ་སློང་བ་འདུ་བ་བཞིན།།
འབུལ་བར་འདོད་རྣམས་དེ་བས་མང་།།
བྱིན་ནས་སླར་ཡང་མི་ལེན་ལ།།
དམན་པའི་བརྙས་པ་དང་དུ་ལེན།།
ཕན་པ་ཆུང་ངུའང་མི་བརྗེད་པ།།
བདག་ཉིད་ཆེན་པོའི་ཆེ་རྟགས་ཡིན།།
དམ་པའི་ཡོན་ཏན་སྦས་གྱུར་ཀྱང་།།
འཇིག་རྟེན་ཀུན་ལ་ཁྱབ་པར་གསལ།།
སྣ་མའི་མེ་ཏོག་ལེགས་བཀབ་ཀྱང་།།
དྲི་ཞིམ་ཀུན་ཏུ་ཁྱབ་པར་འགྱུར།།
345

ལེགས་བཤད་སྣ་ཚོགས།
རྒྱལ་པོ་རང་ཡུལ་ཆེ་བ་ཙམ།།
དམ་པ་གང་དུ་ཕྱིན་སར་བཀུར།།
མེ་ཏོག་ཕལ་ཆེར་ཉིན་རེའི་རྒྱན།།
གཙུག་གི་ནོར་བུ་གང་དུའང་མཆོད།།
ལྗོན་ཤིང་དུད་པ་འབྲས་བུ་མང་།།
རྨ་བྱ་དལ་བ་མཇུག་སྒྲོ་བཟང་།།
རྟ་མཆོག་དུལ་བ་འགྲོ་མགྱོགས་ཏེ།།
དམ་པ་དུལ་བ་མཁས་པའི་རྟགས།།
དམ་པ་རྣམས་དང་ཕལ་པ་ལ།།
བྱས་པ་མཉམ་ཡང་དྲིན་མི་འདྲ།།
ཞིང་ལ་ས་བོན་ཁྱད་མེད་ཀྱང་།།
ལོ་ཏོག་ཁྱད་པར་དཔག་ཏུ་མེད།།
བདག་ཉིད་ཆེ་ལ་ཕན་བཏགས་ན།།
ཅུང་ཟད་ཙམ་ལའང་འབྲས་བུ་འབྱིན།།
སྐྱུ་རུ་ར་གཅིག་བྱིན་པ་ལ།།
346

ལེགས་པར་བཤད་པ་རིན་པོ་ཆེའི་གཏེར།
ཆོས་རྒྱལ་བུ་དང་མཉམ་ལ་ལྟོས།།
བཟང་པོའི་ཆོ་རིགས་སྤྱོད་པས་བསྲུང་།།
སྤྱོད་པ་ཉམས་ན་རིགས་དོན་མེད།།
ཙན་དན་དྲི་བཟང་སྐྱེ་བོ་དགའ།།
དེ་བསྲེགས་སོལ་བ་སུ་ཞིག་ལེན།།
ཆེན་པོ་རེ་ཞིག་རྒུད་གྱུར་ཀྱང་།།
དེ་ལ་གདུང་བ་བསྐྱེད་མི་དགོས།།
ཟླ་བ་རེ་ཞིག་གཟས་ཟིན་ཡང༌།།
དེ་མ་ཐག་ཏུ་གྲོལ་བར་འགྱུར།།
ཆེན་པོས་དགྲ་ལ་བྱམས་བྱས་ན།།
དགྲ་ཉིད་དེ་ཡི་དབང་དུ་འགྱུར།།
མང་པོས་བཀུར་བས་ཀུན་བསྐྱངས་པས།།
ཀུན་གྱིས་རྒྱལ་པོར་དབང་བསྐུར་རོ།།
དམ་པ་ཇི་ལྟར་རྒུད་གྱུར་ཀྱང༌།།
： 347

ལེགས་བཤད་སྣ་ཚོགས།
སྡིག་དང་འདྲེས་པའི་ཟས་མི་ཟ།།
སེང་གེ་བཀྲེས་ཀྱང་མི་གཙང་བའི།།
ངན་སྐྱུགས་ཟ་བར་མི་བྱེད་དོ།།
དམ་པ་སྲོག་ལ་བབས་ན་ཡང་།།
རང་བཞིན་བཟང་པོ་ག་ལ་འདོར།།
ས་ལེ་སྦྲམ་ནི་བསྲེགས་བཅད་ཀྱང་།།
དེ་ཡི་ཁ་དོག་ཉམས་མི་འགྱུར།།
སྐྱེས་མཆོག་རྣམས་ལ་དམན་པ་རྣམས།།
ཁྲོ་ཡང་ལན་དུ་ག་ལ་ཁྲོ།།
ཅེ་སྤྱང་དྲེགས་པས་སྐད་འབྱིན་ཡང་།།
རི་དྭགས་རྒྱལ་པོས་སྙིང་རྗེས་སྐྱོང་།།
བདག་ཉིད་ཆེ་ལ་སྐྱེ་བོ་རྣམས།།
སྐྱོན་འཚོལ་འགྱུར་གྱི་དམན་ལ་མིན།།
འཕན་ཟེལ་རིན་ཆེན་ལ་ལྟ་ཡི།།
མགལ་དུམ་ལ་ནི་སུ་ཞིག་སྤྱོད།།
348

ལེགས་པར་བཤད་པ་རིན་པོ་ཆེའི་གཏེར།
བསྟོད་པས་དགའ་བར་མི་འགྱུར་ལ།།
སྨད་པས་མི་དགར་མི་འགྱུར་ཞིང་།།
རང་གི་ཡོན་ཏན་ལེགས་གནས་པ
སྐྱེ་བོ་དམ་པའི་མཚན་ཉིད་ཡིན།།
སྡིག་པ་དང་ནི་མཐུ་རྩལ་ལས།།
བྱུང་བའི་ལོངས་སྤྱོད་ལོངས་སྤྱོད་མིན།།
ཁྱི་དང་བྱི་ལ་འགྲངས་ན་ཡང་།།
ངོ་ཚ་བོར་བའི་རྣམ་ཐར་ཡིན
འཁོར་ལ་ཕུན་སུམ་ཚོགས་གྱུར་ན།།
རྗེ་དཔོན་ཉིད་ཀྱི་ཆེ་བ་ཡིན།།
རྟ་ལ་རྒྱན་དུ་བྱས་པ་དེ།།
བདག་པོ་ཉིད་ལ་མི་མཛེས་སམ།།
ཇི་ལྟ་ཇི་ལྟར་རྗེ་དཔོན་གྱིས།།
འཁོར་ལ་དྲིན་གྱིས་བསྐྱངས་གྱུར་པ།།
， 349

ལེགས་བཤད་སྣ་ཚོགས།
དེ་ལྟ་དེ་ལྟར་འཁོར་གཡོག་རྣམས།།
རྗེ་དཔོན་ཉིད་ཀྱི་བྱ་བ་སྒྲུབ།།
བདག་ཉིད་ཆེན་པོ་གནས་པའི་སར།།
མཁས་པ་གཞན་དག་སུ་ཡིས་བརྩི།
མཁའ་ལ་ཉི་མ་ཤར་བ་ན།།
རྒྱུ་སྐར་མང་ཡང་མཐོང་མི་འགྱུར།།
ལེགས་པར་བཤད་པ་རིན་པོ་ཆེའི་གཏེར་ལས་ཡ་རབས་བརྟག་པ་སྟེ་རབ་ཏུ་བྱེད་པ་གཉིས་པའོ།།
རབ་ཏུ་བྱེད་པ་གསུམ་པ། བླུན་པོ་བརྟག་པ།
སྐྱེ་བོ་ངན་པ་འབྱོར་ཐོབ་ཀྱང་།།
ལྷག་པར་སྤྱོད་པ་ངན་པར་འགྱུར།།
འབབ་ཆུ་ཇི་ལྟར་ལྡོག་གྱུར་ཀྱང་།།
ཐུར་དུ་འབབ་པ་ཁོ་ནར་འདོད། །
དམན་ལ་སྤྱོད་པ་བཟང་བྱུང་ཡང་།།
དེ་ནི་བཅོས་མའི་རྣམ་ཐར་ཡིན།།
ཤེལ་ལ་ནོར་བུས་ཁ་བསྒྱུར་ཡང་།།
350

ལེགས་པར་བཤད་པ་རིན་པོ་ཆེའི་གཏེར། །
ཆུ་དང་ཕྲད་ན་རང་མདོག་སྟོན།།
བླུན་པོས་བྱ་བ་ལེགས་གྲུབ་ཀྱང་།།
སྟེས་དབང་ཡིན་གྱི་བསྒྲུབས་པས་མིན།།
སྲིན་བུའི་ཁ་ཆུ་དར་སྐུད་དུ། །
འགྲོ་བ་མཁས་ནས་བྱུང་བ་མིན།།
ཆེན་པོས་འབད་ནས་བསྒྲུབས་པའི་གྲོས།།
ངན་པ་སྐད་ཅིག་གཅིག་ལ་འཇོམས།།
ཞིང་པས་ལོ་ཟླར་འབད་པའི་ཞིང༌།།
སེར་བས་སྐད་ཅིག་རྡུལ་དུ་རློག། ། །
ངན་པ་ཕལ་ཆེར་རང་གི་སྐྱོན།།
གང་ཡིན་གཞན་ལ་འགོད་པར་བྱེད།།
ཁྭ་ཏས་མི་གཙང་ཟོས་པའི་མཆུ།།
ས་གཙང་གཞན་ལ་འབད་ནས་འབྱིད།།
བླུན་པོ་བྱ་བ་ལ་སྦྱར་ན།།
， 351 .

ལེགས་བཤད་སྣ་ཚོགས།
དོན་ཉམས་དེ་ཡང་ཉམས་པར་འགྱུར།།
ཝ་སྐྱེས་རྒྱལ་པོར་བསྐོས་པ་ཡིས།།
འཁོར་སྡུག་རང་ཡང་བསད་ཅེས་གྲགས།།
རྨོངས་པ་བདེ་བ་འདོད་བཞིན་དུ།།
བྱ་བ་སྡུག་བསྔལ་འབའ་ཞིག་སྒྲུབ།།
གདོན་གྱིས་བཏབ་པའི་སྐྱེ་བོ་འགའ།།
སྡུག་བསྔལ་སྤང་ཕྱིར་ལྕེབས་པ་མཐོང་།།
བློ་ངན་དྲང་པོ་ལ་ལ་རང་།།
བརླག་འགྱུར་ལ་ལས་གཞན་ལ་གནོད།།
ནགས་ཀྱི་ཤིང་དྲང་རྩད་ནས་གཅོད།།
མདའ་ཡི་དྲང་པོས་ཕ་རོལ་གསོད།།
རྟག་ཏུ་གཞན་དོན་མི་སེམས་པ།།
དེ་ཡི་སྤྱོད་པ་ཕྱུགས་དང་མཚུངས།།
བཟའ་བཏུང་འབའ་ཞིག་དུད་འགྲོས་ཀྱང་།།
བསྒྲུབ་པར་ནུས་པ་མ་ཡིན་ནམ།།
352

ལེགས་པར་བཤད་པ་རིན་པོ་ཆེའི་གཏེར།
ཕན་དང་མི་ཕན་མི་དཔྱོད་ཅིང་།།
བློ་དང་ཐོས་པ་མི་བསྒྲུབ་པར།།
ལྟོ་འགྲངས་འབའ་ཞིག་དོན་གཉེར་བ།།
སྤུ་མེད་པ་ཡི་ཕག་པ་ཡིན།།
བླུན་པོའི་དབུས་ན་དགའ་ཞིང་བརྩེ།།
མཁས་པའི་མདུན་ན་ཞུམ་ཞིང་འཛུར།།
ནོག་དང་ལྐོག་ཤལ་མེད་ན་ཡང་།།
ཡ་སོ་ཅན་གྱི་བ་ལང་ཡིན།།
གང་ན་བཟའ་བཏུང་ཡོད་དེར་རྒྱུག །
དགོས་པའི་བྱ་བ་བཅོལ་ཡང་འབྲོས།།
གཏམ་དང་བཞད་གད་ཤེས་ན་ཡང་།།
མཇུག་མ་མེད་པའི་ཁྱི་རྒན་ཡིན།།
རྨིག་རྗེས་ཆུ་ཡིས་དགང་སླ་སྟེ།།
མཛོད་ཆུང་ནོར་གྱིས་དགང་བ་སླ
༑ ， 353 ， ་

ལེགས་བཤད་སྣ་ཚོགས།
ཞིང་ཆུང་ས་བོན་གདབ་སླ་སྟེ།།
བློ་ཆུང་རིག་པ་མགུ་བ་སླ།།
དྲེགས་བཅས་བླུན་པོ་ཁས་ལེན་ཅན།།
ཆེན་པོ་ཡིན་ཡང་ཉམས་པར་འགྱུར།།
གོམ་པ་གང་གི་ས་བྱིན་པས།།
སྟོབས་ལྡན་གྱིས་ནི་ས་གསུམ་ཤོར།།
བློ་ཆུང་སེམས་ལ་ཁོན་འཛིན་ཅན།།
གནོད་པ་བས་ཀྱང་རྣམ་འགྱུར་སྔ།།
ཁྱི་ངན་དགྲ་བོ་མཐོང་བ་ན།།
རྨུགས་པའི་ཐོག་མར་ཀུ་ཅོ་འདོན།།
བླུན་པོས་བསགས་པའི་སྡུག་བསྔལ་ཉིད།།
མྱོང་གི་སྤྱོད་པའི་བདེ་མི་མྱོང་།།
ཡང་ཡང་མྱུལ་ཞིང་ལྟ་བ་ཡི།།
འཇུངས་པའི་ནོར་ནི་བྱི་བ་འདྲ།།
354

ལེགས་པར་བཤད་པ་རིན་པོ་ཆེའི་གཏེར།
བླུན་པོའི་དྲུང་དུ་མཁས་པ་བས།།
སྤྲེའུ་འཛིན་པ་ཁྱད་པར་འཕགས།།
སྤྲེལ་འཛིན་ཟས་དང་ནོར་གྱིས་མཆོད།།
མཁས་པ་ལག་པ་སྟོང་པར་འགྲོ།།
ཡོན་ཏན་མེད་པའི་སྐྱེ་བོ་རྣམས།།
ཡོན་ཏན་ཅན་ལ་ལྷག་པར་སྡང་།།
གངས་ཀྱི་ཡུལ་དུ་དགུན་སྐྱེས་པའི།།
ལོ་ཏོག་ལྟས་ངན་ཡིན་ཞེས་སྒྲོགས།།
ཡོན་ཏན་ལོག་པར་སྦྱངས་པ་འགལ།།
ལེགས་པར་སྦྱངས་པ་ཁྱད་དུ་གསོད།།
ཝ་བ་མེད་པའི་གླིང་ཕྲན་འགར།།
ཡན་ལག་ཉམས་པའི་སྐྱོན་དུ་བྱེད།།
ཆོ་ག་ཉམས་པར་བྱེད་པ་རྣམས།།
ཆོ་ག་ཚང་བར་བྱེད་ལ་བརྙས།།
ཙུ་ཏའི་ཐུལ་དུ་ཕྱིན་པ་ན།།
.355 ，

ལེགས་བཤད་སྣ་ཚོགས།
རྐང་གཉིས་པ་ལ་མིར་མི་བརྩི།
ཆོ་ག་ལོག་པར་བསྒྲུབ་པ་འགའ།།
ཡང་དག་ཆོ་ག་བྱེད་ལ་གཤེ །
སྐྱེས་བུ་ཁྱི་ཡི་མགོ་ཅན་རྣམས།།
བཞིན་བཟང་བུད་མེད་ཡིན་ཞེས་བརྙས།།
ལོག་འཚོའི་ཟས་ནོར་རྙེད་པ་འགའ།།
མཁས་པ་དབུལ་པོ་ཁྱད་དུ་གསོད།།
སྤྲེལ་རྒན་རྣམས་ཀྱིས་མི་བཟུང་ནས།།
མཇུག་མ་མེད་ཅེས་བཞད་གད་བྱེད།།
དེས་ན་ལས་ཀྱིས་མནར་བས་ན།།
མཁས་པ་བླུན་པོའི་ནང་དུ་འཁྱམ།།
རླུང་གིས་བདས་པའི་མ་ལི་ཀ །
དྲི་ཞིམ་ཕྱག་བདར་ཁྲོད་ན་བརྗི།།
སྐྱོན་རྣམས་འབད་པས་འཛིན་བྱེད་ཅིང་།།
356

ལེགས་པར་བཤད་པ་རིན་པོ་ཆེའི་གཏེར།
ཡོན་ཏན་རྩ་ནས་མི་ཆགས་པ།།
སྐྱེས་བུ་ངན་པ་ཆུ་ཚགས་བཞིན།།
ངན་པ་འཛིན་གྱི་བཟང་པོ་འཆོར།།
ལེགས་ཉེས་དཔྱོད་པའི་བློ་གྲོས་མེད།།
མཁས་པའི་མདུན་སར་ཕྱིར་ཕྱོགས་སྐྱོད།།
ཟས་ནོར་ཁོ་ནའི་གཏམ་གྱིས་འདའ།།
རྐང་གཉིས་པ་ཡི་ཕྱུགས་སུ་བཤད།།
བློ་ཆུང་མང་དུ་འདུས་ན་ཡང་།།
བྱ་བ་ཆེན་པོ་བསྒྲུབ་མི་ནུས།།
རྩི་རྐྱང་མང་དུ་བསྡམས་ན་ཡང་།།
ཁང་པའི་གདུང་མ་བཟོད་པར་དཀའ། །
མ་དཔྱད་པ་ལས་དོན་གྲུབ་པ།།
བྱུང་ཡང་མཛངས་པར་སུ་ཞིག་བརྩི།།
 སྲིན་བུ་དག་གིས་ཟོས་པའི་རྗེས།།
 ཡི་གེར་བྱུང་ཡང་ཡིག་མཁན་མིན།།
 357

ལེགས་བཤད་སྣ་ཚོགས།
བློ་གྲོས་ཞན་པའི་འདོད་གཏམ་དང་།།
ཅང་ཤེས་མིན་པའི་རྟ་མཆོག་དང་།།
གཡུལ་ངོར་ལྷུང་བའི་རལ་གྲི་རྣམས།།
སུ་ཡི་གྲོགས་འགྱུར་ངེས་པ་མེད།།
ཤེས་རབ་མེད་པའི་བླུན་པོ་རྣམས།།
མང་ཡང་དགྲ་ཡི་དབང་དུ་འགྲོ ། །
གླང་ཆེན་སྟོབས་ལྡན་ཁྱུར་ལོངས་པ།།
རི་བོང་བློ་ལྡན་གཅིག་གིས་བཏུལ།།
ཤེས་རབ་མེད་པའི་ལོངས་སྤྱོད་ཀྱང༌།།
ཕལ་ཆེར་རང་ལ་ཕན་པ་ཉུང་།།
འདོད་འཇོ་བ་ཡི་འོ་མ་ཡང་།།
བེ་འུས་འཐུང་བ་བརྒྱ་ལམ་ཡིན།།
བླུན་པོ་རྣམས་ཀྱིས་མཁས་པ་ཡང་།།
མཆོད་པར་འགྱུར་བའི་ངེས་པ་མེད།།
358

ལེགས་པར་བཤད་པ་རིན་པོ་ཆེའི་གཏེར། །
ཉི་མ་ཤིན་ཏུ་འོད་གསལ་ལ།།
འབྱུང་པོའི་གདོན་རྣམས་མི་འབྲོ་འམ།།
བླུན་པོ་ལོངས་སྤྱོད་གསོག་རྣམས་ལ།།
གཉེན་གྱི་བསམ་པ་ག་ལ་ཡོད།།
སྡིག་སྡུག་གཏམ་ངན་ཁོ་ན་ཡིས།།
བྱི་བ་བཞིན་དུ་བསགས་ནས་འཆི།།
སྐྱེ་བོ་ངན་པའི་ཚོགས་ནང་དུ།།
ཡོན་ཏན་ལྡན་ཡང་ག་ལ་འཁུར།།
སྦྲུལ་གདུག་གནས་པའི་ས་ཕྱོགས་སུ།།
སྒྲོན་མེ་གསལ་ཡང་འོད་མི་འབྱིན།།
ལོངས་སྤྱོད་ཡོད་ཀྱང་ལས་ངན་གྱིས།།
འཇུངས་པས་སྤྱོད་པའི་རང་དབང་མེད།།
རྒུན་འབྲུམ་སྨིན་པ་ཟ་བའི་ཚེ།།
ཁ་ལ་མཆུ་ནད་རྒྱུན་དུ་འབྱུང་།།
རྒྱུན་དུ་གཞན་གྱིས་སྐྱོང་དགོས་པའི།།
359..

ལེགས་བཤད་སྣ་ཚོགས།
སྐྱེ་བོ་ནམ་ཞིག་ཅི་ནས་ཉམས།།
བྱ་རོག་གིས་ནི་བཟུང་བ་ཡི།།
རུས་སྦལ་ས་ལ་ལྷུང་ཞེས་གྲགས།།
བཟང་ངན་མི་ཤེས་དྲིན་བྱས་བརྗེད།།
ངོ་མཚར་གཏམ་ལ་མཚར་མི་འཛིན།།
མངོན་སུམ་མཐོང་བ་སླར་ཡང་འདྲི།།
ཞུམ་ཞིང་རྗེས་འབྲང་བླུན་པོའི་རྟགས།།
དྲོད་ཆུང་ཁ་ཡིས་དགྲ་བོ་འདུལ།།
རྒྱང་ནས་མཐོང་ན་ཅ་ཅོ་འབྱིན།།
འཐབ་སར་འཕྲད་ན་ཐལ་མོ་སྦྱོར།།
རང་ཁྱིམ་སླེབས་ན་ང་རྒྱལ་སྨྲ།།
སྡར་མ་གྲོས་བྱེད་ཚེ་ན་དཔལ།།
ཁྲལ་བསྐོས་པ་ན་ནོར་རྩིས་འདེབས།།
འགྲོ་དགོས་བྱུང་ན་ནད་བུ་ལྡང་།།
འཐབ་སར་རྒྱང་ནས་འབོད་ཅིང་བསྒོས
360་

ལེགས་པར་བཤད་པ་རིན་པོ་ཆེའི་གཏེར།
བློ་ཆུང་ཅུང་ཟད་རྒྱལ་བས་ངོམས།།
གལ་ཏེ་ཕམ་ན་གཉེན་ལ་འཁང་།།
གྲོས་ལ་འཚོགས་ན་འཐབ་རྩོད་སློང་།།།
གསང་གྲོས་བྱས་ན་ལྐོག་ཏུ་སྨྲ།།
གཡུལ་ངོར་རྒྱན་ལ་བྱི་དོར་བྱེད།།
དགྲ་དང་འཕྲད་ན་རང་ཕྱོགས་སྦེད།།
འགྲོགས་ན་དགྲ་བས་གཉེན་ཕྱོགས་འཇིགས།།
མཚོན་ཆ་དགྲ་ཡི་ལག་ཆར་འཕེན།།
དཔུང་ཚོགས་འགྲོ་ན་མཇུག་སྡུད་ལ།།
ལྡོག་ན་དེ་ཡི་སྣ་འདྲེན་བྱེད།།
བཟའ་བཏུང་མཐོང་ན་ནན་གྱིས་འཇུག།
དཀའ་བ་མཐོང་ན་ཐབས་ཀྱིས་འབྱོལ།།
སྐྱེ་བོ་ངན་པའི་མཚན་ཉིད་ལ།།
.r
བརྗོད་རྒྱུ་དུ་མ་ཡོད་མོད་ཀྱང་།།
ངན་སྐྱུགས་ཁྲོན་པ་སུ་ཞིག་སློང་།།
སྐྱུགས་པ་མཁས་པ་སུ་ཞིག་མྱོང་།།
365 1

ལེགས་བཤད་སྣ་ཚོགས།
མཆུ་བསྐྱོད་པ་ཡིས་བརྡ་སྤྲོད་ཅིང་།།
སྨོས་པའི་ཚེ་ན་མིག་ཚུམས་བྱེད།།
རྣམ་ཐར་ཐོས་ན་འཁུན་འཆོར་བ།།
གང་ལ་བྱུང་ཡང་ཐ་ཤལ་རྟགས།།
ལེགས་པར་བཤད་པ་རིན་པོ་ཆེའི་གཏེར་ལས་བླུན་པོ་བརྟག་པ་སྟེ་རབ་ཏུ་བྱེད་པ་གསུམ་པའོ།།
རབ་ཏུ་བྱེད་པ་བཞི་བ། སྤེལ་མ་བརྟག་པ།
དམན་པ་ལོངས་སྤྱོད་ཆེ་ན་ཡང་།།
རིགས་ལྡན་རྒུད་པས་ཟིལ་གྱིས་གནོན།།
བཀྲེས་པ་སྟག་གི་ངར་སྒྲ་ཡིས།།
སྤྲེའུ་ཤིང་གི་རྩེ་ལས་ལྷུང་།།
བླུན་པོའི་ཡོན་ཏན་ཁར་འབྱིན་ཏེ།།
ར་མཁས་པའི་ཡོན་ཏན་ཁོང་དུ་སྦེད།།
སོག་མ་ཆུ་ཡི་སྟེང་དུ་འཕྱོ།།
ནོར་བུ་སྟེང་དུ་བཞག་ཀྱང་འབྱིང་།།
362

ལེགས་པར་བཤད་པ་རིན་པོ་ཆེའི་གཏེར།
ཡོན་ཏན་ཆུང་རྣམས་ང་རྒྱལ་ཆེ།།
མཁས་པར་གྱུར་ན་དུལ་བར་གནས།།
ཆུ་ཕྲན་རྟག་ཏུ་ཀུ་ཅོ་ཆེ །
རྒྱ་མཚོ་ཅ་ཅོ་ག་ལ་སྒྲོགས།།
སྐྱེ་བོ་དམན་རྣམས་དམ་པ་ལ།།
ཁྱད་གསོད་བྱེད་ཀྱིས་དམ་པས་མིན།།
སེང་གེས་ཝ་ཚོགས་ལེགས་སྐྱོང་སྟེ།།
ཝ་ཉིད་ཝ་ཡི་རིགས་ལ་སྡང༌།།
དམ་པ་ཁྲོས་ཀྱང་བཏུད་ན་ཞི།།
དམན་རྣམས་བཏུད་ན་ལྷག་པར་རེངས།།
གསེར་དངུལ་སྲ་ཡང་བཞུ་ནུས་ཀྱི།།
ཁྱི་ལུད་བཞུས་ན་དྲི་ངན་འབྱུང་།།
མཁས་ལ་ཡོན་ཏན་ཀུན་ལྡན་ཏེ། །
བླུན་ལ་སྐྱོན་རྣམས་འབའ་ཞིག་ཡིན།།
 ， 363. .

ལེགས་བཤད་སྣ་ཚོགས།
རིན་པོ་ཆེ་ལས་དགོས་དགུ་འབྱུང་།།
སྦྲུལ་གདུག་ལས་ནི་ཉེས་ཀུན་བསྐྱེད།།
སྡིག་སྤྱོད་ནགས་ན་གནས་ཀྱང་ཉམས།།
དམ་པ་གྲོང་ན་གནས་ཀྱང་དུལ།།
ནགས་ཀྱི་གཅན་གཟན་ཁྲོ་བ་དང༌།།
རྟ་མཆོག་གྲོང་གནས་དུལ་བར་མཐོང་།།
སྐྱེས་མཆོག་རང་གི་སྐྱོན་ལ་ལྟ།།
སྐྱེ་བོ་ངན་པ་གཞན་སྐྱོན་འཚོལ།།
རྨ་བྱ་རང་གི་ལུས་ལ་རྟོག །
སྲིན་བྱ་གཞན་ལ་ལྟས་ངན་གཏོད།།
དམ་པ་དུལ་བས་རང་གཞན་སྐྱོང་།།
ངན་པ་རེངས་པས་རང་གཞན་སྡུག །
འབྲས་ལྡན་ཤིང་གིས་རང་གཞན་སྲུང་།།
ཤིང་སྐམ་རེངས་པས་རང་གཞན་སྲེག །
འབྱོར་བའི་དུས་ན་ཐམས་ཅད་གཉེན།།
： 364

ལེགས་པར་བཤད་པ་རིན་པོ་ཆེའི་གཏེར།
གལ་ཏེ་རྒུད་ན་ཀུན་ཀྱང་དགྲ །
རིན་ཆེན་གླིང་དུ་རིང་ནས་འདུ།།
མཚོ་བསྐམས་པ་ན་སུ་ཡང་སྤོང་།།
བླུན་པོ་འབྱོར་པ་ཐོབ་ན་བདེ།།
སྐྱེས་མཆོག་ཐམས་ཅད་བྱིན་ན་བདེ།།
མཛེ་ཅན་ཕྲུགས་ན་བདེ་བར་འཛིན།།
མཁས་པ་མཛེ་ལ་འཇིགས་པར་ལྟ།།
ཆེ་ལ་གནོད་བྱེད་གྲོགས་སུ་འགྱུར།།
དམན་ལ་གནོད་བྱེད་གནོད་པར་འགྱུར། །
ནགས་མེ་རླུང་གིས་སྦོར་མོད་ཀྱི།།
དེ་ཡིས་སྒྲོན་མེ་ཆུང་ངུ་གསོད།།
འདི་བཤེས་འདི་ནི་དགྲ་བོ་ཞེས།།
བློ་གྲོས་ཆུང་རྣམས་སོ་སོར་འབྱེད།།
བློ་ཆེན་ཀུན་ལ་བྱམས་པ་ལ།།
ཕན་བྱེད་གང་ཡིན་ངེས་པ་མེད།།
365 . . ，

ལེགས་བཤད་སྣ་ཚོགས།
ཡོན་ཏན་ལྡན་པ་ཡོན་ཏན་ལ།།
དགའ་ཡི་ཡོན་ཏན་མེད་རྣམས་མིན།།
སྦྲང་རྩི་འཛིན་པ་མེ་ཏོག་ལ།།
དགའ་ཡི་ཤ་སྦྲང་དེ་ལྟ་མིན།།
མཁས་པ་མཁས་པའི་ནང་ན་མཛེས།།
བླུན་པོས་མཁས་པ་ཇི་ལྟར་གོ །
ཙན་དན་གསེར་བས་རིན་ཆེ་བ།།
གབླུན་པོས་སོལ་བར་བྱས་ལ་ལྟོས།།
མཁས་པ་རང་གིས་དཔྱོད་ཤེས་ཀྱི །
བླུན་པོ་གྲགས་པའི་རྗེས་སུ་འབྲང་།།
ཁྱི་རྒན་ཀུ་ཅོ་འདོན་པ་ན།།
རྒྱུ་མཚན་མེད་པར་གཞན་དག་རྒྱུག །
མཁས་པ་ཤིན་ཏུ་རྒུད་ན་ཡང་།།
ལེགས་བཤད་གཏམ་གྱིས་གཞན་དགའ་བྱེད།།
366

ལེགས་པར་བཤད་པ་རིན་པོ་ཆེའི་གཏེར།
བླུན་པོ་འབྱོར་བར་གྱུར་ཚེ་ཡང་།།
རྩོད་པ་ཁོ་ནས་རང་གཞན་སྲེག །
ཁ་ཅིག་སྨྲ་བས་གྲུབ་པར་བརྩི །
ལ་ལ་མི་སྨྲ་དོན་ལ་འབད།།
ཁྱི་རྒན་དགྲ་ལ་ཁུས་འདེབས་ཏེ།།
ཆུ་སྐྱར་བྱི་ལ་སྒྲ་མེད་འཇབ།།
དམ་པ་རྒོལ་ཡང་ཕན་པ་སྒྲུབ།།
སྐྱེ་བོ་ངན་པ་མཛའ་ཡང་གནོད།།
ལྷ་རྣམས་ཁྲོ་བས་སེམས་ཅན་སྲུང་།།
གཤིན་རྗེ་འཛུམ་ཡང་ཕ་རོལ་གསོད།།
སྐྱེ་བོ་དམ་པ་རིན་ཆེན་བཞིན།།
རྣམ་པ་ཀུན་ཏུ་འགྱུར་ལྡོག་མེད།།
སྐྱེ་བོ་ངན་པ་སྲང་མདའ་བཞིན།།
ཅུང་ཟད་ཙམ་གྱིས་མཐོ་དམའ་བྱེད།།
བློ་མཐུན་རིང་ན་གནས་ཀྱང་ཕན།།
 367

ལེགས་བཤད་སྣ་ཚོགས།
མི་མཐུན་ཉེ་ན་ལྷག་པར་འབྲལ།།
འདམ་སྐྱེས་འདམ་གྱིས་མི་གོས་ལ།།
དེ་ཉིད་ཉི་མས་རྟག་ཏུ་སྐྱོང་།།
ཇི་སྲིད་ངོ་ཚ་ཡོད་གྱུར་པ།།
དེ་སྲིད་ཡོན་ཏན་རྒྱན་གྱི་མཆོག །
ངོ་ཚ་བརྒལ་ན་ཡོན་ཏན་ཉིད།།
ཕྱོགས་སུ་བྱས་ཏེ་གཏམ་ངན་འཕེལ།།
དམ་པ་མ་བཅོལ་ལེགས་པར་སྟོན།།
དམན་ལ་དྲིས་ཀྱང་ལོག་པར་ཤོད།།
རྒྱལ་བའི་སྲས་ལ་བརྙས་ཀྱང་བརྩེ།།
འཆི་བདག་མཆོད་ཀྱང་གསོད་པ་ཡིན།།
གཅིག་ལ་ཕན་པར་འགྱུར་པ་ཡི།།
བྱ་བ་གཞན་ལ་གནོད་པ་སྲིད།།
ཟླ་བ་ཤར་ན་ཀུ་མུད་ད། །
ཁ་འབྱེད་འགྱུར་གྱི་པདྨ་ཟུམ།།
368

ལེགས་པར་བཤད་པ་རིན་པོ་ཆེའི་གཏེར།
ཉེས་པ་ལས་ཀྱང་དོན་གྲུབ་པ།།
བྱུང་ཡང་མཁས་རྣམས་ག་ལ་སྨོན།།
ལེགས་པར་བསྒྲུབས་ཀྱང་སྐྱོན་སྲིད་མོད།།
དེ་ལ་མཁས་རྣམས་ཁྲེལ་བ་མེད།།
རྙེད་པ་ལ་ལ་རྙེད་པ་སྟེ།།
རྙེད་པ་ལ་ལ་དགྲ་བོ་ཡིན།།
རྒོད་མ་མངལ་ལྡན་ནོར་འཕེལ་ལ།།
དྲེའུ་མོ་སྦྲུམ་མ་འཆི་བ་རྙེད།།
དམ་པ་དབྱེ་དཀའ་འདུམ་སླ་སྟེ།།
དམན་པ་དབྱེ་སླ་འདུམ་པ་དཀའ།།
ལྗོན་ཤིང་དང་ནི་སོལ་བ་ཡི།།
བཅད་དང་སྦྱོར་བའི་ཁྱད་པར་ལྟོས།།
ཉམ་ཆུང་གྱུར་ཀྱང་ཟོན་བྱས་ན།།
ཆེན་པོ་ཡིས་ཀྱང་གཞོམ་པར་དཀའ།།
 369.

ལེགས་བཤད་སྣ་ཚོགས།
ཆེན་པོ་ཡིན་ཀྱང་བག་ཕེབས་ན།།
ཉམ་ཆུང་རྣམས་ཀྱིས་བརླག་པ་མང་།།
ནོར་གྱིས་འབྱོར་ན་སྟོབས་ཀྱང་འཕེལ།།
ནོར་མེད་པ་ལ་སྟོབས་ཀྱང་འབྲི།།
བྱི་བས་དབྱིག་ལྡན་ནོར་ཕྲོགས་པས།།
བརྐུ་བའི་ནུས་པ་ཉམས་ཞེས་ཐོས།།
མི་གང་བསོད་ནམས་ལ་སྤྱོད་པ།།
བཏང་ཡང་ལོངས་སྤྱོད་ཆར་བཞིན་འབབ།།
བསོད་ནམས་མེད་པའི་ལོངས་སྤྱོད་དེ།།
བསགས་ཀྱང་སུ་ཡིས་ཟ་བ་སོམས།།
དམ་པ་རེ་ཞིག་རྒུད་གྱུར་ཀྱང་།།
ཟླ་བ་བཞིན་དུ་ཡར་ངོ་འབྱུང༌།།
དམན་པ་ལན་ཅིག་རྒུད་གྱུར་ན།།
མར་མེ་བཞིན་དུ་མནལ་བར་འགྱུར།།
ཤེས་ལྡན་དགྲ་ལ་མིག་བསྲིངས་པས།།
370

ལེགས་པར་བཤད་པ་རིན་པོ་ཆེའི་གཏེར།
ཐ་མར་དགྲ་བོ་དབང་དུ་སྡུད།།
དྲོད་ཆུང་དགྲ་ལ་ལན་བྱས་པས།།
དཀའ་བ་རྒྱུན་མི་འཆད་པ་ཐོབ།།
མཁས་པས་ཤིན་ཏུ་ཉམ་ང་བའི།།
གནས་ལ་འཛུར་ན་དཔའ་རྟགས་ཡིན།།
སེང་གེས་ཁྱུ་མཆོག་གསོད་པའི་ཚེ།།
རྭ་ལ་འཛུར་བ་ག་ལ་སྔར།།
རྣམ་པ་ཀུན་ཏུ་མི་དཔྱོད་པར།།
དགྲ་ལ་མཆོང་བ་བླུན་རྟགས་ཡིན།།
མར་མེའི་འོད་ལ་འཛིངས་པ་ཡིས།།
སྦྲང་བུ་དཔའ་བར་འགྲོ་འམ་ཅི།།
ངན་པ་རང་རྟེན་ཁྱད་པར་འཇོམས།།
དམ་པ་གང་ལ་བརྟེན་པ་སྲུང་།།
སྲིན་བུ་རང་རྟེན་ཟད་ཟད་ཟ།།
སེང་གེ་རང་གི་ཡུལ་འཁོར་སྲུང་།།
37 1

ལེགས་བཤད་སྣ་ཚོགས། །
དམན་རྣམས་དགོས་པ་ཆུང་ངུ་གསང་།།
གསང་དགོས་དགོས་པ་མེད་པར་སྨྲ།།
དམ་པ་དགོས་མེད་གསང་མི་འགྱུར།།
གསང་དགོས་སྲོག་ལ་བབས་ཀྱང་སྲུང་།།
དམན་པ་འབྱོར་ན་དྲེགས་རྒྱུ་སྟེ།།
དམ་པ་འབྱོར་ན་དུལ་བའི་རྒྱུ།།
ཝ་སྐྱེས་འགྲངས་ན་དྲེགས་པས་བརྒྱལ།།
སེང་གེ་འགྲངས་ན་བདེ་བར་ཉལ།།
དམ་པ་དང་ནི་དམན་པ་ཡི།།
སྤྱོད་པ་གཉིས་ཀ་གོམས་པའི་ཤུགས།།
བུང་བ་མེ་ཏོག་འཚོལ་བ་དང་།།
ངང་པ་ཆུར་འཇུག་བསླབ་ཅི་དགོས།།
རྒྱལ་ངན་དགྲ་དང་ཕྲད་པ་ན།།
རང་གི་འཁོར་ལ་ཆད་པ་གཅོད།།
375

ལེགས་པར་བཤད་པ་རིན་པོ་ཆེའི་གཏེར།
དོན་མ་གྲུབ་པའི་བློན་པོ་འགའ།།
རང་ཉིད་འགགས་ཏེ་འཆི་བ་ཡོད།།
ཆོས་རྒྱལ་དགྲ་དང་ཕྲད་པ་ན།།
ལྷག་པར་འཁོར་ལ་བྱམས་པ་སྐྱེ།།
ན་བའི་བུ་ལ་ཁྱད་པར་དུ།།
མ་ནི་གདུང་བ་སྐྱེ་བར་འགྱུར།།
སྐྱེ་བོ་དམ་པ་ངན་པ་དང་།།
འགྲོགས་ན་ངན་པའི་ཤན་དུ་འགྱུར།།
གངྒཱའི་ཆུ་ནི་རབ་ཞིམ་པ།།
རྒྱ་མཚོར་སླེབས་ན་བ་ཚྭར་འགྱུར།།
དམན་པས་སྐྱེ་བོ་མཆོག་བསྟེན་ན།།
སྐྱེ་བོ་དམ་པའི་སྤྱོད་པ་འབྱུང་
གླ་རྩི་བྱུགས་པའི་གང་ཟག་ལ།།
གླ་རྩིའི་དྲི་ཞིམ་འབྱུང་ལ་ལྟོས།།
༈ ལྷུན་པོ་ཅིས་ཀྱང་མི་འགུལ་བ།།
373.

ལེགས་བཤད་སྣ་ཚོགས།
དེ་བཞིན་བདག་ཉིད་ཆེན་པོ་བརྟན།།
ཤིང་བལ་ཆུང་ངུ་གཡོ་བ་ལྟར།།
དམན་པའི་སྤྱོད་པ་འགྱུར་ལྡོག་ཆེ།།
ལེགས་པར་བཤད་པ་རིན་པོ་ཚེའི་གཏེར་ལས་སྤེལ་མ་བརྟག་པ་སྟེ་རབ་ཏུ་བྱེད་པ་བཞི་པའོ།།
རབ་ཏུ་བྱེད་པ་ལྔ་བ། ངན་སྤྱོད་བརྟག་པ།
གཡོ་ཅན་སྙན་པར་སྨྲ་བ་ནི།།
རང་དོན་ཡིན་གྱི་གུས་ཕྱིར་མིན།།
སྲིན་བྱ་བསྙེན་ནས་དགོད་པ་ནི ། །
ལྟས་ངན་གཏོང་གིས་དགའ་ནས་མིན།།
ངན་པས་ཐོག་མར་ཚིག་གིས་འབྲིད།།
བག་ཕེབས་གྱུར་ན་ཕྱི་ནས་བསླུ།།
ཉ་པས་ཟས་ཀྱིས་ཁ་བྲིད་ནས།།
ཉ་རྣམས་གསོད་པར་བྱེད་ལ་ལྟོས།།
དམན་པ་ཇི་སྲིད་ཉམ་ཆུང་བ།།
དེ་ཡི་བར་ལ་རང་བཞིན་བཟང་།།
374

ལེགས་པར་བཤད་པ་རིན་པོ་ཆེའི་གཏེར།
དུག་གི་ཚེར་མ་མ་སྨིན་པའི།།
བར་དུ་གཞན་ལ་འབིགས་མི་ནུས།།
ཡིད་ལ་བསམ་པ་གཞན་བྱས་ནས།།
ཚིག་ཏུ་སྨྲ་བ་གཞན་བྱེད་པ།།
གཡོན་ཅན་ཞེས་སུ་གྲགས་པ་སྟེ།།
བླུན་པོ་མཁས་པར་འཆོས་པ་ཡིན།།
ཧ་ཅང་གཡོ་སྒྱུ་མང་དྲགས་ན།།
རེ་ཞིག་གྲུབ་ཀྱང་ཐ་མར་བརླག།
གཟིག་ལྤགས་བཀབ་པའི་བོང་བུ་ཡིས།།
ལོ་ཏོག་ཟོས་མཐར་གཞན་གྱིས་བསད།།
ཤེས་རབ་ལྡན་ན་མངོན་སུམ་གྱི།།
རྫུན་གྱིས་ཕ་རོལ་བསླུ་བར་ནུས།།
རྐུན་པོ་རྣམས་ཀྱིས་ཁྱེར་བཏགས་པས།།
ར་སྐྱེས་ཁུར་བ་བྲམ་ཟེས་བོར།།
ཉེས་པ་མངོན་སུམ་བྱེད་བཞིན་དུ།།
375 .

ལེགས་བཤད་སྣ་ཚོགས།
གཡོ་ཅན་ཚིག་གིས་ཕ་རོལ་བསླུ།།
ལྷ་ཆེན་སྨྲེ་སྔགསཤོར་བ་ལ།།
སྡུག་བསྔལ་བདེན་པ་བསྒྲགས་སོ་ལོ།།
གཡོ་ཅན་ཚུལ་གཟོབ་ངག་འཇམ་ལ།།
མ་བརྟགས་བར་དུ་ཡིད་མི་བརྟན།།
རྨ་བྱ་གཟུགས་མཛེས་སྒྲ་སྙན་ཡང་།།
དེ་ཡི་ཁ་ཟས་དུག་ཆེན་ཡིན།།
གཡོ་ཅན་བཟང་པོའི་ཚུལ་བཟུང་ན།།
ཕྱི་ནས་དོན་ལ་བསླུ་བ་ཡོད།།
རི་དྭགས་རྔ་མ་བསྟན་ནས་ནི།།
ཁྲེལ་འདས་བོང་བུའི་ཤ་དག་འཚོང་།།
ངོ་ཚ་ཆུང་རྣམས་གཞན་ནོར་ལ།།
བདག་གི་ཆེ་བ་སྒྲུབ་པ་ཡོད།།
མགྲོན་ལ་གྲོགས་ཀྱི་གོས་བཏིང་ནས།།
བདག་གི་གུས་རྟགས་སྟོན་པར་བྱེད།།
376

ལེགས་པར་བཤད་པ་རིན་པོ་ཆེའི་གཏེར།
གཏིང་ནས་ཉམས་པའི་ཁྲེལ་འདས་རྣམས།།
རང་གི་གཏམ་ངན་ངོ་སོར་འཁྱེར།།
ཀཉྩའི་ཡུལ་གྱི་རྒྱལ་རིགས་འགའ།།
ཕ་བསད་པ་ལ་རྒྱལ་རྔ་རྡུང་།།
བློ་ཆུང་རྣམས་ཀྱིས་ཕན་བཏགས་པ།།
འགའ་ཞིག་གནོད་པ་ཆེན་པོར་འགྱུར།།
སྐྱ་ཀའི་ཕྲུ་གུས་མ་ཡི་སྤུ།།
འཐོག་པ་དྲིན་ལན་ཡིན་པར་སྒོམ།།
གཞུང་ངན་གཞན་གྱི་བཀའ་དྲིན་ལས།།
བྱུང་བ་རང་གི་ཆེ་བར་སྒོམ།།
ཀླུ་ཡིས་འབད་ནས་ཕབ་པའི་ཆར།།
ཞིང་པ་རང་གི་དཔལ་དུ་རྩི།
བློ་ངན་ལས་ལ་སྤྱོད་པ་ལ།།
རང་གི་འབད་པས་ཐོབ་པར་སེམས།།
377.

ལེགས་བཤད་སྣ་ཚོགས།
ཁྱི་རྒན་ཡ་རྐན་ཕུག་པའི་ཁྲག །
རུས་པའི་བཅུད་དུ་བསྒོམས་ནས་འཆའ།།
མི་མཁས་པ་དག་གཉེན་བཅོམ་ནས།།
འབྲེལ་མེད་གཞན་དག་གསོ་བར་མཐོང་།།
མགོ་བོ་བཅད་ནས་མཇུག་མའི་རྒྱན།།
སྨྱོན་པ་མིན་པ་སུ་ཞིག་བྱེད།།
བླུན་པོས་དགོས་པའི་སར་མི་བྱིན།།
མི་དགོས་པ་ལ་ལྷུག་པར་འཆོར།།
ཆུ་མིག་ངན་པ་དབྱར་འབབ་ཀྱི།།
དཔྱིད་དུས་དགོས་པའི་ཚེ་ན་སྐམ།།
སྐྱེ་བོ་དམ་པ་ཞི་བ་ལ།།
ངན་པ་ལྷག་པར་འཚེ་བར་བྱེད།།
སྣུམ་དང་ལྡན་པའི་སྡོང་བུ་ལ།།
མེ་ལྕེ་ཆགས་ཀྱི་གཞན་ལ་མིན།།
རྩུབ་པས་རྩུབ་པ་ཐུལ་འགྱུར་གྱི།།
378

ལེགས་པར་བཤད་པ་རིན་པོ་ཆེའི་གཏེར།
ཞི་བས་འདུལ་བར་ག་ལ་ནུས།།
ཕོལ་མིག་བསྲེགས་དང་བཅད་པས་གདོན།།
ཞི་ཆོས་དེ་ཡི་དུག་ཏུ་འགྱུར།།
རྒྱལ་པོས་ཆོས་བཞིན་ས་བསྐྱང་སྟེ།།
མིན་ན་རྒྱལ་པོ་ཉམས་པའི་རྟགས།།
ཉི་མས་མུན་པ་མི་སེལ་ན།།
དེ་ནི་གཟའ་ཡིས་ཟིན་པའི་རྟགས།།
སྡིག་སྤྱོད་རྗེ་བོར་བསྐོས་པ་དང་།།
ཁང་པའི་ཡང་ཐོག་གྲུམ་པ་དང་།།
རི་རྩེ་ཤིན་ཏུ་ཞིག་པ་ཡི།།
འོག་ན་གནས་རྣམས་རྒྱུན་དུ་སྐྱུག །
གལ་ཏེ་རིག་པ་ཡོད་ན་ཡང་།།
སྐྱེ་བོ་རང་བཞིན་ངན་པ་སྤང་།།
དུག་སྦྲུལ་ནོར་བུས་མགོ་བརྒྱན་ཡང་།།
མཁས་པ་སུ་ཞིག་པང་དུ་ལེན།།
379. .

ལེགས་བཤད་སྣ་ཚོགས།
སྙན་གྲགས་རྒྱལ་པོ་བཞེད་བཞིན་དཀལ།
བཀྱེད་ན་ཐུགས་ཀྱིས་འཛིན་པ་དཀོན།།
བར་མར་གནས་པ་གཡང་ཟ་བས།།
རྒྱལ་པོ་ལ་ལ་མེ་ཆེན་འདྲ།།
ཆུང་མ་ངན་དང་མཛའ་བོ་ངན།།
རྒྱལ་པོ་ངན་པ་སུ་ཞིག་བསྟེན།།
གཅན་གཟན་གདུག་པའི་ནགས་ཁྲོད་དུ།།
སེམས་ཤེས་རྟག་ཏུ་སྡོད་དམ་ཅི།།
དྲེགས་པས་ཡོན་ཏན་ཉམས་འགྱུར་ཞིང༌།།
འདོད་པས་ངོ་ཚ་ཉམས་པར་བྱེད།།
གཡོག་འཁོར་རྟག་ཏུ་སུན་ཕྱུང་ན།།
རྗེ་དཔོན་ཉམས་པར་འགྱུར་བ་ཡིན།།
ཕན་པར་སྨྲ་བ་དཀོན་པ་སྟེ།།
དེ་དག་བས་ཀྱང་ཉན་པ་དཀོན།།
༢S{)

ལེགས་པར་བཤད་པ་རིན་པོ་ཆེའི་གཏེར།
སྨན་པ་མཁས་པ་རྙེད་དཀའ་སྟེ།།
དེ་ཡི་ཚིག་བཞིན་བྱེད་པ་ཉུང་།།
ཧ་ཅང་རློམ་པ་ཆེས་དྲགས་ན།།
སྡུག་བསྔལ་བརྒྱུད་མ་ཐོག་ཏུ་བབ།།
སེང་གེ་ང་རྒྱལ་ཆེས་པའི་རྒྱུས།།
ཝ་ཡིས་ཁུར་པོ་བསྐུར་ཞེས་ཐོས།།
བྱ་རོག་དག་གིས་བསྐུངས་པ་དང༌།།
གཞུང་ངན་པ་ལ་ཕན་བཏགས་དང་དམདང
ཞིང་ངན་ས་བོན་བཏབ་པ་རྣམས།།
རེ་བ་མང་སྟེ་སྤྱོད་པ་ཉུང་།།
མ་བརྟགས་པར་ནི་སུ་ལ་ཡང་།།
ཡིད་ཆེས་པ་དང་བསྒོ་མི་བྱ།།
བག་ཕབ་པ་ལས་སྐྱོན་བྱུང་དང་།།
གྲོས་བཏབ་པ་ལས་དགྲར་གྱུར་མང་།།
འཇིག་རྟེན་ངན་པ་མང་ཡོད་ཀྱང་།།
381

ལེགས་བཤད་སྣ་ཚོགས།
སྐྱེ་བོ་ངན་འདྲའི་འཇིགས་པ་མེད།།
ངན་པ་གཞན་དག་བཅོས་རུང་གི །
སྐྱེ་བོ་ངན་པ་བཅོས་ན་འཇིག །
སྐྱེ་བོ་ངན་པ་ཡོན་ཏན་བརྒྱས།།
ཕན་པར་བྱས་ཀྱང་མགུ་མི་ནུས།།
གང་ཞིག་བརྟེན་པ་དགྲར་འགྱུར་འདི།།
སྐྱེ་བོ་ངན་པའི་ཁྱད་ཆོས་ཡིན།།
ངན་པ་ཇི་ལྟར་བཅོས་གྱུར་ཀྱང༌།།
རང་བཞིན་བཟང་པོ་འབྱུང་མི་སྲིད།།
སོལ་བ་འབད་དེ་བཀྲུས་ན་ཡང་།།
ཁ་དོག་དཀར་མ་མི་སྲིད་དོ།།
སྐྱེ་བོ་ངན་པས་སུན་ཕྱུང་བའི།།
ས་དེར་དམ་པ་མཐོང་ཡང་སྤོང་།།
སྦྲུལ་གྱིས་གཙེས་པའི་ས་ཕྱོགས་སུ།།
གསེར་གྱི་ཉག་ཐག་མཐོང་ཡང་འབྲོས།།
382

ལེགས་པར་བཤད་པ་རིན་པོ་ཆེའི་གཏེར།
མཆོད་པ་དམ་པ་ལ་བྱ་ཡི།།
དམན་པ་མཆོད་ན་ཉེས་པའི་གཞི།།
འོ་མ་སྐྱེས་བུའི་བདུད་རྩི་སྟེ།།
སྦྲུལ་ལ་བྱིན་ན་དུག་འཕེལ་ལོ།།
འབད་དེ་ཀུན་ནས་བསྟན་བྱས་ཀྱང་།།
ངན་པ་བློ་དང་ག་ལ་འདྲེས།།
མཆིལ་པ་ཇི་ལྟར་གསོས་གྱུར་ཀྱང་།།
བག་ཕེབས་འགྱུར་བ་མི་སྲིད་དོ།།
རྟག་ཏུ་འབྱེད་ལ་བརྩོན་པའི་མིས།།
མཛའ་བ་བརྟན་པོའང་ཕྱེད་འགྱུར་ཏེ།།
ཆུ་ཡིས་རྟག་ཏུ་བཅོས་གྱུར་ན།།
བྲག་ལ་སེར་ག་མི་འབྱུང་ངམ།།
བདག་གིས་བསླུས་དང་ངན་བྱས་དང་།།
མཁན་སློབ་གྲོགས་ཀྱི་སྐྱོན་བརྗོད་པ།།
 383. ， ，

ལེགས་བཤད་སྣ་ཚོགས།
རྫུན་ན་རྫུན་པས་ཡིད་བརྟན་མེད།།
བདེན་ནི་ལྷག་པར་འཇིགས་པ་སྐྱེ།།
མི་གང་བརྗོད་བྱ་མ་ཡིན་པ།།
གཞན་གྱི་དྲུང་དུ་སུས་བརྗོད་པ།།
བདེན་ནམ་འོན་ཏེ་རྫུན་ཡང་རུང་།།
མཁས་པས་དེ་ལ་བག་ཟོན་བྱ།།
གཞུང་ངན་ནོར་ལ་གཅེས་འཛིན་པ།།
མཛའ་བཤེས་ཡིན་ཡང་ཡིད་མི་བརྟན།།
ཆེན་པོ་རྣམས་ལ་གསུག་ཟོས་ནས།།
གཉེན་གྱིས་བརླགས་པར་བྱས་པ་མང་།།
གནོད་པའི་མཚན་མ་ཁར་འབྱིན་པའི།།
དགྲ་བོ་དེ་དག་གཞོམ་པར་སླ།།
ཕན་པའི་བཟློག་རྟགས་ཁར་འབྱིན་པའི།།
དགྲ་བོ་དེ་དག་ཇི་ལྟར་གཞོམ།།
རྨ་གཞན་མཁས་ན་འཚོ་སྲིད་ཀྱི།།
384

ལེགས་པར་བཤད་པ་རིན་པོ་ཆེའི་གཏེར།
ཉེས་པའི་ཚིག་རྨ་འདྲུབ་པ་མེད།།
ཁཱ་ཡིས་འུག་པ་རྨ་ཕབ་པས།།
བསྐལ་པའི་བར་དུ་འགྲས་ལ་ལྟོས།།
སྙིང་ལ་ཁོན་དུ་དམ་བཟུང་ནས།།
ཁ་ལ་ཚིག་བཟང་སྨྲའོ་ཞེས།།
དྲང་སྲོང་གདུག་པའི་གདམས་ངག་སྟེ།།
དམ་པའི་ཚུལ་དང་འགལ་བ་ཡིན།།
དུག་གི་རྩ་བ་འདོན་པ་ལྟར།།
དགྲ་བོ་རྩད་ནས་གཅོད་དོ་ཞེས།།
རྒྱལ་པོའི་ལུགས་ལ་འབྱུང་མོད་ཀྱི།།
བུ་བཞིན་བསྐྱངས་ན་བུ་བཞིན་བྱེད།།
རང་དོན་འབའ་ཞིག་བསྒྲུབ་པ་ཡི།།
མི་དང་འགྲོགས་པར་སུ་ཡིས་ནུས།།
སོ་ནམ་བརྩོན་པའི་ཞིང་གསེབ་ཏུ།།
ལྡུམ་གཞན་སྨིན་པའི་གོ་སྐབས་དཀའ།།
385. .

ལེགས་བཤད་སྣ་ཚོགས།
མི་གང་བྱས་པ་མི་གཟོ་བ།།
དེ་ལ་གྲོགས་བྱེད་ག་ལ་སྲིད།།
འབད་ཀྱང་འབྲས་བུ་མི་སྨིན་པའི།།
ཞིང་ལ་སོ་ནམ་སུ་ཡིས་ནུས།།
གཟུ་ལུམ་དག་གིས་སྤྱོད་པ་ཡིས།།
སྐྱེ་བོ་མྱུར་དུ་རྒུད་པར་འགྱུར།། །
སྤྱི་བརྟོལ་ཅན་གྱི་གླང་རྒོད་ཀྱིས།།
གཅད་བྱ་མྱུར་དུ་མི་གཅོད་དམ།།
དམན་ལ་ཇི་ལྟར་ཕར་བྱིན་ཡང་།།
ཚུར་ལ་དགོས་ན་ག་ལ་སྟེར ། །
སྐམ་པས་རྟག་ཏུ་བཟུང་ན་ཡང་།།
ལྕགས་གོང་ཚུར་ལ་འཛིན་ནམ་ཅི།།
ངན་པས་གཞན་དོན་སྒྲུབ་བོ་ཞེས།།
སྙད་བཏགས་ནས་ནི་སྡིག་ལ་སྦྱོར།།
386

ལེགས་པར་བཤད་པ་རིན་པོ་ཆེའི་གཏེར།
གཞན་དོན་ལྟར་སྣང་སྒྲུབ་དོན་དུ།།
མཁས་པ་སུ་ཞིག་རང་ཉིད་འཇོམས།།
བུ་ལོན་ལྷག་མ་དགྲ་བོའི་ཐེད།།
ཁྲིམས་ངན་རྣམས་དང་གཏམ་ངན་དང༌།།
རིགས་རྒྱུད་ངན་དང་སྤྱོད་ངན་རྣམས།།
མ་སྤེལ་བར་ཡང་རང་ཉིད་འཕེལ།།
ལེགས་པར་བཤད་པ་རིན་པོ་ཆེའི་གཏེར་ལས་ངན་སྤྱོད་བརྟག་པ་སྟེ་རབ་ཏུ་བྱེད་པ་ལྔ་པའོ།།
རབ་ཏུ་བྱེད་པ་དྲུག་པ། རང་བཞིན་གྱི་ཚུལ་བརྟག་པ།
བདག་ཉིད་དཔོན་དུ་བསྐོས་གྱུར་ན།།
དེ་ཡི་བྱ་བ་ཤེས་པ་དཀོན།།
གཞན་ལ་ལྟ་བའི་མིག་ཡོད་ཀྱང་།།
རང་ཉིད་བལྟ་ན་མེ་ལོང་དགོས།།
ཤེས་རབ་ཕྱོགས་གཅིག་ལྡན་པས་ཀྱང་།།
བྱ་བ་ཀུན་ལ་མཁས་པ་དཀའ།།
ཤིན་ཏུ་གསལ་བའི་མིག་གིས་ཀྱང༌།།
 387,

ལེགས་བཤད་སྣ་ཚོགས།
སྒྲ་ལ་ཉན་པར་ནུས་མ་ཡིན།།
དྲང་པོར་སྨྲ་བ་སྐྱོན་བཅས་དང་།།
འཁྱོག་སྨྲ་ཡོན་ཏན་ལྡན་པ་སྲིད།།
ལམ་དྲང་འགའ་ཞིག་ནོར་འཇིགས་ལ།།
དུང་དཀར་གཡས་འཁྱིལ་བཀྲ་ཤིས་བྱེད།།
བསོད་ནམས་མེད་ན་ཡོན་ཏན་འགའ།།
ཡོན་ཏན་ཉིད་ཀྱིས་རང་ཉིད་འཇོམས།།
མུ་ཏིག་འཛིན་པ་ཉ་ཕྱིས་རྣམས།།
མུ་ཏིག་ཉིད་ཀྱིས་སྲོག་དང་འབྲལ།།
ཡོན་ཏན་ལྡན་ཡང་བསྟེན་དྲགས་ན།།
ཕལ་ཆེར་སྐྱོ་བ་སྐྱེ་བ་སྲིད།།
བུར་ཤིང་ཤིན་ཏུ་ཞིམ་པ་ཡང་།།
རྒྱུན་དུ་བསྟེན་ན་ཕལ་ཆེར་འདོར།།
རང་བཞིན་བཟང་པོ་རྣམས་ལ་ཡང་།།
388

ལེགས་པར་བཤད་པ་རིན་པོ་ཆེའི་གཏེར།
རྒྱུན་དུ་གཙེས་ན་གནོད་སེམས་སྐྱེ།།
ཙན་དན་བསིལ་བ་ཡིན་མོད་ཀྱི།།
གཙུབ་པར་གྱུར་ན་འབར་བར་འགྱུར།།
རྒྱལ་པོ་ཤིན་ཏུ་མང་མོད་ཀྱི །
ཆོས་བཞིན་སྐྱོང་བ་ཤིན་ཏུ་ཉུང་
མཁའ་ལ་ལྷག་གནས་མང་ན་ཡང་།།
འོད་གསལ་ཉི་ཟླ་ལྟ་བུ་མེད།།
གང་ཞིག་གནོད་པ་བྱེད་ནུས་པ།།
དེ་ཡི་ཕན་པ་བྱེད་པར་ནུས།།
མགོ་བོ་གཅོད་པར་ནུས་པ་ཡི།།
རྒྱལ་པོས་རྒྱལ་སྲིད་སྦྱིན་པར་ནུས།།
བློན་པོ་བློ་ལྡན་དྲང་པོ་ཡིས།།
རྗེ་དང་འབངས་ཀྱི་དོན་ཀུན་གྲུབ།།
མདའ་དྲང་མཁས་པས་འཕངས་འགྱུར་ན།།
གང་ལ་གཏད་པར་འཕོག་པ་ཡིན།།
389

ལེགས་བཤད་སྣ་ཚོགས།
རྒྱལ་པོ་ཉིད་ཀྱིས་མ་བརྩིས་ན།།
ཐམས་ཅད་ཤེས་པའང་བཀུར་མི་འགྱུར།།
སྲོག་གི་དབང་པོས་མ་བཟུང་བའི།།
མི་རོ་བཟང་ཡང་སུ་ཞིག་ལེན།།
མང་པོ་གཅིག་ཏུ་བློ་མཐུན་ན།།
ཉམ་ཆུང་གིས་ཀྱང་དོན་ཆེན་འགྲུབ།།
སྲོག་ཆགས་གྲོག་མའི་ཚོགས་འདུས་པས།།
སེང་གེའི་ཕྲུ་གུ་བསད་ཅེས་གྲགས།།
ཞུམ་བཅས་སྩོལ་བ་དོར་བའི་མི།།
མཐུ་སྟོབས་ལྡན་ཡང་རྒུད་པར་འགྱུར།།
གླང་པོ་ཤིན་ཏུ་སྟོབས་ལྡན་ཡང༌།།
གླང་རྫི་ཆུང་ངུས་བྲན་བཞིན་འཁོལ།།
ང་རྒྱལ་རྩོལ་བ་ཆེར་བསྐྱེད་ན།།
ཆེན་པོ་རྣམས་ཀྱང་ཟིལ་གྱིས་གནོན།།
39()

ལེགས་པར་བཤད་པ་རིན་པོ་ཆེའི་གཏེར།
དུང་དཀར་ཤིན་ཏུ་ལུས་ཆུང་ཡང་།།
ཆུ་སྲིན་ཆེན་པོའི་གཤེད་མ་ཡིན།།
ཆེན་པོས་ང་རྒྱལ་བྱ་མི་དགོས།།
ངན་པས་ང་རྒྱལ་བྱས་ཅི་ཕན།།
རིན་ཆེན་ཚིག་གིས་སྒྲོགས་མི་དགོས།།
མཆིང་བུ་བསྒྲགས་ཀྱང་སུ་ཞིག་ཉོ།།
བདག་ཉིད་ཆེན་པོའི་འབྱོར་པ་རྟག །
སྐྱེས་ངན་ཕུན་ཚོགས་རྒུད་ལ་ཉེ །
ཉི་མ་རྒྱུན་དུ་འོད་འབྱིན་ཏེ །
ཟླ་བ་ཉ་བར་གྱུར་ནས་འབྲི།།
རྒྱལ་པོས་གོ་འཕང་བསྟོད་དྲགས་ན།།
དེ་ཡི་ཐ་མ་བརླག་པའི་རྒྱུ།།
སྒོ་ང་མཁའ་ལ་འཕངས་གྱུར་ན།།
ཆག་པ་ཉིད་ལས་གཞན་ཅི་འབྱུང༌།།
སྐྱེ་བོ་ཕལ་ཆེར་རང་ཉིད་དང༌།།
391

ལེགས་བཤད་སྣ་ཚོགས།
མཐུན་པའི་རིགས་ཀྱིས་གནོད་པ་སྐྱེལ།།
ཉི་མའི་འོད་ཟེར་ཤར་བ་ན།།
འོད་ཟེར་གཞན་རྣམས་བརླག་པར་འགྱུར།།
ཕན་བྱེད་དགྲ་བོ་ཡིན་ཡང་བསྟེན།།
གཉེན་ཡང་གནོད་ན་སྤང་བར་བྱ།།
རྒྱ་མཚོའི་ནོར་བུ་རིན་གྱིས་ཉོ།།
ཁོང་པའི་ཟུག་རྔུ་སྨན་གྱིས་འབྱིན།།
ནང་དུ་ཅུང་ཟད་འབྱོར་གྱུར་ན།།
ཕྱི་རུ་དྲེགས་པའི་རྣམ་འགྱུར་སྟོན།།
ཆུ་ཡིས་ཡོངས་སུ་གང་བའི་ཚེ།།
སྤྲིན་རྣམས་གཡོ་ཞིང་འབྲུག་སྒྲ་སྒྲོགས།།
ཡོན་ཏན་ཀུན་ལྡན་དཀོན་པ་ལྟར།།
ཡོན་ཏན་ཅི་ཡང་མེད་པའང་དཀོན།།
སྐྱོན་དང་ཡོན་ཏན་འདྲེས་པ་ལས།།
ཡོན་ཏན་གཙོ་ཆེ་མཁས་པས་བསྟེནམག
392

ལེགས་པར་བཤད་པ་རིན་པོ་ཆེའི་གཏེར།
དང་པོ་ཉིད་ནས་དགྲ་བོ་དང༌།།
མཛའ་བོ་ཉིད་དུ་ངེས་པ་མེད།
ཁ་ཟས་མ་ཞུ་དུག་ཏུ་འགྱུར།།
དུག་ཀྱང་ཤེས་ན་སྨན་དུ་འགྱུར།།
གང་ན་ལས་མཐུན་ཡོད་དེ་འབྱོར།།
ལས་ཀྱི་འདུ་འཕྲོ་མེད་དེ་རྒུད།།
ཁྱིམ་དུ་བཟུང་ཡང་མི་ཆགས་པའི།།
ངང་པ་མཚོ་ལས་བསྐྲད་ཀྱང་འཁོར།།
མཁས་རྣམས་རིག་པ་ཡོན་གྱིས་སློབ།།
བླུན་པོ་རིག་པ་བསླབས་ཀྱང་སྤོང་།།
ཕལ་ཆེར་ནད་ལ་སྨན་ཟ་ཡང་།།
ལ་ལ་གསོན་པོར་ལྕེབ་པ་ཡོད།།
རང་དབང་ཐམས་ཅད་བདེ་བ་སྟེ།།
གཞན་དབང་ཐམས་ཅད་སྡུག་བསྔལ་ཡིན།།
 393

ལེགས་བཤད་སྣ་ཚོགས།
ཐུན་མོང་བ་ནི་རྩོད་གཞི་སྟེ།།
དམ་བཅས་པ་ནི་འཆིང་བའི་རྒྱུ།།
ནང་ན་ཡོན་ཏན་ཀུན་ལྡན་ཡང་།།
ཆ་ལུགས་ངན་ན་ཀུན་གྱིས་བརྙས།།
པགས་བྱེའུ་མཁས་ཀྱང་སྤུ་མེད་པས།།
འདབ་ཆགས་ཀུན་གྱིས་སྤང་ཞེས་གྲགས།།
གནས་མིན་ཧ་ཅང་དྲང་པོ་ཡང་།།
རང་གཞན་གཉིས་ཀ་བརླག་པ་ཡོད།།
མདའ་ཡིས་ཕ་རོལ་གསོད་པའམ།།
ཡང་ན་རང་ཉིད་འཆག་པར་འགྱུར།།
ཆར་དང་ཆུ་བོ་རྒྱ་མཚོར་འབབ།།
བློ་དང་རིག་པ་མཁས་ལ་འགོ།
ནོར་དང་སྐྱེ་བོ་རྒྱལ་པོས་སྡུད།།
དྲོ་ཞིང་བརླན་པར་ནགས་ཚལ་སྐྱེ།།
དབྱར་གྱི་ཆུ་མིག་རྩྭ་ཡི་མེ།།
394

ལེགས་པར་བཤད་པ་རིན་པོ་ཆེའི་གཏེར།
སྤྲིན་པར་ཉི་མ་ཟླ་བ་ཉ།།
བློ་ངན་རིག་པ་ངན་དང་མཛའ།།
དགོས་ཚེ་འབྱུང་བའི་ངེས་པ་མེད།།
བླུན་པོ་སྨྲ་བ་ཉུང་ན་མཛེས།།
རྒྱལ་པོ་ལྐོག་ཏུ་འདུག་ན་མཛེས།།
སྒྱུ་མ་བརྒྱ་ལམ་མཐོང་ན་མཛེས།།
ནོར་ཆེན་དཀོན་ན་རིན་ཐང་ཆེ།།
ཧ་ཅང་བྱམས་པ་ཆེ་དྲགས་ན།།
དེ་ཉིད་འཁོན་པའི་རྒྱུ་རུ་འགྱུར།།
འཇིག་རྟེན་རྩོད་པ་ཕལ་ཆེ་བ།།
འབྲེལ་བ་ཉིད་ལས་བྱུང་བ་མང་།།
ཤིན་ཏུ་རྩོད་པ་ཆེན་པོ་ཡང་།།
ལྷག་པར་མཛའ་བའི་རྒྱུ་སྲིད་དེ།།
རྩོད་པ་བྱུང་བའི་མཐའ་ཕལ་ཆེར།།
འདུམ་པར་གྱུར་པ་མང་བར་མཐོང་།།
395

ལེགས་བཤད་སྣ་ཚོགས།
སེར་སྣ་ཅན་གྱི་ནོར་རྣམས་དང་།།
ཕྲག་དོག་ཅན་གྱི་གྲོགས་པོ་དང༌།།
བློ་ངན་གྱི་ནི་རིག་པ་རྣམས།།
ཡོད་ཀྱང་དགའ་བ་བསྐྱེད་མི་ནུས།།
བརྐམ་ཆགས་ཅན་ནི་ནོར་གྱིས་དགའ།།
ང་རྒྱལ་ཅན་ནི་བསྟོད་པས་མགུ །
བླུན་པོ་རང་དང་མཐུན་པས་དགའ།།
དམ་པ་བདེན་པ་སྨྲ་བས་མགུ །
སྐྱེ་བོ་ངན་པའི་ཡོན་ཏན་དང་།།
སྨྲ་སྤོབས་ཞན་པའི་རིག་པ་དང་།།
རྗེ་དཔོན་ངན་པའི་བཀའ་དྲིན་རྣམས།།
གཞན་ལ་ཕན་པའི་གོ་སྐབས་དཀའ།།
གང་ལ་ནོར་ཡོད་སྨྲ་བ་མཛེས།།
ནོར་མེད་སྨྲ་བ་བདེན་ཡང་སྤོང་།།
མ་ལ་ཡ་ལས་བྱུང་གྱུར་ན།།
396

ལེགས་པར་བཤད་པ་རིན་པོ་ཆེའི་གཏེར།
སྡོང་དུམ་ཕལ་ལའང་རིན་ཐང་ཆེ།།
སྨྲ་མང་ཉེས་པ་འཛིན་པའི་རྒྱུ།།
མི་སྨྲ་ཉེས་པ་སྤོང་བའི་གཞི།།
ནེ་ཙོ་སྨྲ་བས་གཟེབ་ཏུ་བཅུག །
འདབ་ཆགས་ལྐུགས་པ་བདེ་བར་རྒྱུ།།
མི་གང་དགྲ་ལ་གཡོ་མེད་པས།།
རྣམ་པ་ཀུན་ཏུ་ཕན་བཏགས་ན།། ་
དགྲ་ཡང་དེ་ལ་གཡོ་མེད་པས།།
འདུད་པ་དངོས་པོའི་ཆེ་བ་ཡིན།།
སྟོབས་བྲལ་མི་ཡིས་ཁྲོས་ཅི་ཕན།།
སྟོབས་ལྡན་དོན་ལ་ཁྲོ་ཅི་དགོས།།
དེས་ན་བྱ་བ་སྒྲུབ་པ་ལ། །
ཁྲོ་བ་དོན་མེད་རང་སྲེག་ཡིན།།
 སྦྱིན་པས་བསྡུས་ན་དགྲ་ཡང་འདུ།།

ལེགས་བཤད་སྣ་ཚོགས།
སྦྱིན་མེད་གཉེན་ཡང་རིང་དུ་སྤོང་།།
བ་ཡི་འོ་མ་ཟད་པ་ན།།
བེའུ་བཟུང་ཡང་འཆོར་བར་འགྱུར།།
བྱ་བ་འགའ་ལ་མཁས་པ་ཡིས།།
གཞན་དག་ཤེས་པའི་ངེས་པ་མེད།།
ཆུ་ལས་འོ་མ་འབྱེད་ཤེས་པའི།།
ངང་པས་གཟུགས་བརྙན་ཟས་སུ་སྒོམ།།
རྟག་ཏུ་བྱམས་པས་སྐྱོང་བ་ཡི།།
རྗེ་བོས་བྲན་གཡོག་རྙེད་པར་སླ།།
པདྨའི་མཚོ་ལ་ངང་པ་དག །
མ་བསྡུས་པར་ཡང་ངང་གིས་འདུ།།
ལོངས་སྤྱོད་ལྡན་པས་སྤྱོད་པ་དང་།།
མཁས་པར་གྱུར་ནས་དུལ་བ་དང་།།
ཆེན་པོས་དམན་པ་ལེགས་སྐྱོང་བ།།
གསུམ་པོ་གཞན་བདེ་རང་ལ་ཕན།།
398༢08

ལེགས་པར་བཤད་པ་རིན་པོ་ཆེའི་གཏེར།
བསོད་ནམས་ཤུགས་ཀྱིས་དོན་བསྒྲུབ་པ།།
ཉི་མའི་འོད་བཞིན་ལྟོས་པ་མེད།།
འབད་པའི་ཤུགས་ཀྱིས་དོན་བསྒྲུབ་པ།།
མར་མེའི་འོད་བཞིན་ཀུན་ལ་ལྟོས།།
ཆེན་པོ་རྣམས་ལ་རྟེན་བཅས་ན།།
དམན་པ་རྣམས་ཀྱང་ཆེན་པོ་ཐོབ།།
ལྗོན་ཤིང་ཆེ་ལ་བརྟེན་པ་ཡིས།།
འཁྲི་ཤིང་རྩེ་མོར་ཕྱིན་ལ་ལྟོས།།
ཡོན་ཏན་ལྡན་ལ་སྐྱོན་ཡོད་ཀྱང་།།
ཡོན་ཏན་དགའ་རྣམས་ཉེ་བར་བསྟེན།།
ཆར་གྱིས་མཁར་ལ་གནོད་ན་ཡང་།།
འཇིག་རྟེན་པ་རྣམས་དགའ་བ་སྐྱེ།།
ཡོན་ཏན་མེད་ན་ཆ་ལུགས་ཀྱིས།།
མཁས་རྣམས་དགའ་བ་བསྐྱེད་མི་ནུས།།
399

ལེགས་བཤད་སྣ་ཚོགས།
རྟ་མཆོག་འགྲོས་དང་མི་ལྡན་ན།།
ཤིན་ཏུ་བརླིང་ཡང་རིན་ཐང་ཆུང་།།
ནོར་ལྡན་བླུན་པོའི་ནང་ན་མང་།།
དཔའ་བོ་གཅན་གཟན་ཁྲོད་ན་མོད།།
ལེགས་བཤད་མཁས་པའི་ཁྲོད་འབྱིན་པ།།
དམ་པ་འཇིག་རྟེན་འདི་ན་དཀོན།།
གང་དང་གང་ལ་དེ་ཡོད་པ།། ་་
དེ་ཡིས་དེ་ཡི་གྲགས་པ་ཐོབ།།
མཁས་པའི་གྲགས་པ་མཁས་པ་དང་།།
དཔའ་བོས་དཔའ་བོ་ཐོས་པ་བཞིན།།
ཆེན་པོ་རྣམས་ཀྱི་མཆོད་བྱ་བ།།
དམན་པ་རྣམས་ཀྱིས་བརྙས་པར་འགྱུར།།
དབང་ཕྱུག་ཆེན་པོའི་སྤྱི་བོའི་རྒྱན།།
ཟླ་བ་ལྷ་མིན་ཟས་སུ་བྱེད།།
རིག་པ་གླེགས་བམ་ལ་གནས་དང༌།།
400

ལེགས་པར་བཤད་པ་རིན་པོ་ཆེའི་གཏེར།
མ་བསྒྲུབས་པ་ཡི་གསང་སྔགས་དང་།།
བརྗེད་ངས་ཅན་གྱིས་བསླབ་པ་རྣམས།།
དགོས་པའི་ཚེ་ན་སླུ་བ་མང་།།
བློ་ལྡན་ནོར་གྱིས་འབྱོར་ན་ཡང་།།
ལེ་ལོ་ཅན་ལ་མཐོན་པོ་དཀའ།།
རྣ་བ་ཐོག་མར་སྐྱེས་ན་ཡང་།།
རྭ་རྩེ་མཐོ་བ་མ་མཐོང་ངམ།།
ཁྱི་ཕག་རྣམས་ལ་དྲི་ཞིམ་དང་།།
དམྱས་ལོང་བ་ལ་སྒྲོན་མེ་དང་།།
མ་ཞུ་བ་ལ་ཁ་ཟས་དང་།།
བླུན་པོ་རྣམས་ལ་ཆོས་ཅི་དགོས།།
ཡོན་ཏན་ཅན་དང་གསེར་བཟང་པོ།།
གཡུལ་ངོར་དཔའ་དང་རྟ་བཟང་པོ།།
སྨན་པ་མཁས་དང་རྒྱན་བཟང་པོ།།
 གང་དུ་ཕྱིན་པ་དེ་རུ་བྲིན།།
401

ལེགས་བཤད་སྣ་ཚོགས།
བློ་དང་བརྩོན་འགྲུས་ཡོད་གྱུར་པ།།
དེ་ཡིས་སྒྲུབ་པར་མི་ནུས་གང་།།
དགྲ་ངན་དཔུང་ཚོགས་བཅུ་གཉིས་པོ།།
སྐྱ་སེང་བུ་ཡིས་བཅོམ་ཞེས་ཐོས།
ཕལ་ཆེར་བུ་ཚའི་སྤྱོད་པ་ནི།།
རིགས་རྒྱུད་སྔ་མའི་རྗེས་སུ་འབྲང་།།
ཁུ་བྱུག་ཕྲུ་གུ་བྱེའུ་ཁྲ་རུ། །
འགྲོ་བ་བརྒྱ་ལམ་སྲིད་པ་ཙམ།།
རི་དང་ཆུ་བོ་གླང་པོ་རྟ།
ཤིང་དང་འོད་ཟེར་ནོར་བུ་རྡོ།།
སྐྱེས་པ་བུད་མེད་རིགས་གཅིག་ཀྱང་།།
མཆོག་དང་དམན་པའི་ཁྱད་པར་ཡོད།།
བསོད་ནམས་ལྡན་པའི་ཚིག་ཙམ་ཡང༌།།
ཉམ་ཆུང་རྣམས་ཀྱིས་བཟོད་པར་དཀའ།།
4{)2

ལེགས་པར་བཤད་པ་རིན་པོ་ཆེའི་གཏེར། །
གོ་ཌའི་རྒྱལ་པོའི་ཚིག་ཙམ་གྱིས།།
རྒྱ་མཚོའི་རྒྱལ་པོ་བཅིངས་ཞེས་གྲགས།།
བྱ་བ་འབད་ནས་ཀུན་བསྒྲུབས་ཀྱང་།།
འགྲུབ་པ་བསོད་ནམས་ཤུགས་ལ་རག །
ཚོང་པས་རྒྱ་མཚོར་མ་རྙེད་པའི།།
ནོར་བུ་རྒྱལ་པོའི་མཛོད་ན་སྤྱོད།།
བླུན་པོའི་བྱམས་སྡང་རྟགས་ཀྱིས་གོ །
སྒྲིན་པོའི་བྱམས་སྡང་ལོག་པར་སྟོན།།
ཁྱི་རྒན་འཛུམ་ན་རྨུག་རྟགས་ཏེ། །
གཤིན་རྗེ་འཛུམ་ན་གསོད་པའི་རྟགས།།
ནོར་གྱི་མཆོག་ནི་སྦྱིན་པ་སྟེ།
བདེ་བའི་མཆོག་ནི་སེམས་སྐྱིད་པ།།
རྒྱན་གྱི་མཆོག་ནི་ཐོས་པ་སྟེ།།
གྲོགས་པོའི་མཆོག་ནི་མི་བསླུ་བའོ།།
ནོར་གྱིས་མ་གདུང་སུ་ཞིག་ཡོད།།
403.

ལེགས་བཤད་སྣ་ཚོགས།
རྟག་ཏུ་བདེ་བར་བསྡད་པ་སུ།།
བདེ་དང་སྡུག་བསྔལ་ཐམས་ཅད་ཀྱང་།།
དབྱར་དགུན་བཞིན་དུ་བརྗེ་བར་འགྱུར།།
ཉམ་ཆུང་རྣམས་ཀྱིས་ཆེན་པོའི་མིང་།།
བཟུང་བ་ཙམ་ལ་གཞན་གྱིས་བསྲུང་།།
སོར་མོའི་ཕྲེང་བའི་མིང་བཟུང་ན།།
1 . 11
ལོག་འདྲེན་ཕལ་གྱིས་བསྲུང་བར་བཤད།།
སེམས་ཅན་གང་དང་གང་འབྲེལ་པ།།
བྱ་བ་སྔོན་གྱི་ལས་ཀྱིས་བྱེད།།
བྱ་རྒོད་འཕྱི་བ་ཁུར་བ་དང༌།།
སྲམ་གྱིས་འུག་པ་མཆོད་ལ་ལྟོས།།
ལོངས་སྤྱོད་གསོག་པར་འདོད་རྣམས་ཀྱིས།།
འཕེལ་ན་གཏོང་བ་སྲུང་བའི་མཆོག། །
ཆུ་ཆེན་རྫོང་དུ་ལྗགས་འདོད་ན།།
འབྲེང་པ་བཞག་པ་རྫོང་གིས་གསོས།།
404

ལེགས་པར་བཤད་པ་རིན་པོ་ཆེའི་གཏེར།
ལེགས་པར་བཤད་པ་རིན་པོ་ཆེའི་གཏེར་ལས་རང་བཞིན་གྱི་ཚུལ་བརྟག་པ་སྟེ་རབ་ཏུ་བྱེད་པ་དྲུག་
པའོ།།
རབ་ཏུ་བྱེད་པ་བདུན་པ། མི་རིགས་པའི་ཚུལ་དཔྱད་པ།
བྲན་གཡོག་ང་རྒྱལ་ཆེ་བ་དང༌།།
དཀའ་ཐུབ་ལྡན་པ་ཆས་གཟོབ་དང་།།
རྒྱལ་པོ་ཆོས་བཞིན་མི་སྤྱོད་པ།།
གསུམ་པོ་ཚུལ་མིན་ཞུགས་པ་ཡིན།།
མི་ལྕོགས་བྱ་བ་རྩོམ་པ་དང་།།
མང་དང་འཁོན་ཞིང་སྟོབས་ལྡན་རྩོད།།
བུད་མེད་ཡིད་རྟོན་ངན་དང་མཛའ།།
ལྔ་པོ་མྱུར་དུ་བརླག་པའི་རྒྱུ།།
ནོར་མེད་ཟས་གོས་མཆོག་འདོད་དང་།།
གཞན་ལ་སློང་ཞིང་ང་རྒྱལ་ཆེ།།
་ བསྟན་བཅོས་མི་ཤེས་རྩོད་པར་འདོད།།
གསུམ་པོ་འགྲོ་བའི་བཞད་གད་ས།།
405

ལེགས་བཤད་སྣ་ཚོགས།
ཡུལ་བཟང་ཡོད་བཞིན་ཡུལ་ངན་ལ།།
སྐྱེ་བོ་ངན་པ་ཕོངས་ཤིང་ཆགས།།
ཀེང་ཤུའི་མེ་ཏོག་ཤ་ཡིན་ཞེས།།
ཅེ་སྤྱང་ལས་གཞན་སུ་ཞིག་རེ།།
ཆེན་པོ་རྣམས་ལ་དགྲ་བས་ཀྱང་།།
རང་གི་འཁོར་གྱིས་གནོད་པ་མང་།།
སེང་གེ་ལུས་ཀྱི་འབུ་མིན་པ།།
སྲོག་ཆགས་གཞན་གྱིས་ག་ལ་ཟ།།
རྗེ་བོས་བདག་ལ་གནོད་བྱེད་ན།།
དེ་ལ་སྐྱོབ་པར་བྱེད་པ་སུ།།
སྣང་བས་གཟུགས་ལ་སྒྲིབ་བྱེད་ན།།
དེ་ལ་ལྟ་བའི་ཐབས་གཞན་མེད།།
ཆོས་སྤྱོད་ཞི་བར་གནས་པ་ལསjaང
འཚེ་བྱེད་ཤིན་ཏུ་ཐ་ཤལ་ཡིན།།
406

ལེགས་པར་བཤད་པ་རིན་པོ་ཆེའི་གཏེར།
རང་ལ་སྐྱབས་འོངས་བསད་པ་ལ།།
དཔའ་བོ་ཡིན་ཞེས་སུ་ཞིག་སྒྲོགས།།
སྐྱེ་ངན་རང་ལ་མི་ཕན་ཡང་།།
གཞན་ལ་གནོད་པར་བྱེད་པ་ཡོད།།
སྦྲུལ་གདུག་ཟས་སུ་རླུང་ཟ་ཡང་།།
ཕ་རོལ་མཐོང་ན་མི་གསོད་དམ།།
འདོད་པ་བདེའོ་སྙམ་སེམས་ཀྱང་།།
དེ་སྤྱོད་སྡུག་བསྔལ་ཁོ་ནའི་རྒྱུ།།
ཆང་འཐུང་བདེའོ་སྙམ་པ་དེ།།
སྨྱོ་བ་བདེ་བར་བསྒོམ་པ་ཡིན།། .
ཡོན་ཏན་ཅན་ལ་འཇིག་རྟེན་གུས།།
ཡོན་ཏན་འབད་པའི་ཤུགས་ལ་གནས།།
འབང་ནས་ཡོན་ཏན་མི་བསྒྲུབ་པར།།
གཞན་ལ་འཁངས་པས་ཅི་ཞིག་ཕན།།
མི་རྣམས་ཚེ་རིང་བ་ལ་སྨོན།།
407

ལེགས་བཤད་སྣ་ཚོགས།
རྒས་པར་གྱུར་ལ་འཇིགས་པར་ལྟ།།
རྒས་ལ་འཇིགས་ཤིང་ཚེ་རིང་བར།།
འདོད་པ་བླུན་པོའི་ལོག་ལྟ་ཡིན།།
གང་ཞིག་མཁས་པ་ཡོད་བཞིན་དུ།།
དེ་ལས་ཡོན་ཏན་མི་ལེན་ན།།
མི་དེ་གདོན་གྱིས་བཏབ་པ་འམ།།
ཡང་ན་ལས་གྱིས་མནར་བ་མིན།།
གང་ལ་ལོངས་སྤྱོད་ཡོད་བཞིན་དུ།།
སྤྱོད་དམ་སྦྱིན་པར་མི་བྱེད་ན།།
མི་དེ་ནད་ཀྱིས་བཏབ་པ་འམ།།
ཡང་ན་ཡི་དྭགས་མངོན་སུམ་ཡིན།།
ཆོས་ལུགས་ཤེས་ཀྱང་མི་བསྒྲུབ་ན།།
དེ་ཡི་ཆོས་ཀྱིས་ཅི་ཞིག་བྱ།།
ལོ་ཏོག་ཕུན་སུམ་ཚོགས་ན་ཡང་།།
གཅན་གཟན་དགའ་བ་ག་ལ་སྐྱེ།།
408

ལེགས་པར་བཤད་པ་རིན་པོ་ཆེའི་གཏེར།
ལས་ཀྱིས་མནར་བའི་སེམས་ཅན་ལ།།
ལོངས་སྤྱོད་ཡོད་ཀྱང་སྤྱོད་མི་ནུས།།
བྱ་རོག་ལྟོགས་ཀྱང་བསྐུངས་མོད་ཀྱི།།
འགྲངས་པར་ཟ་བ་ག་ལ་ནུས།།
སྤྱོད་དམ་སྦྱིན་པར་མི་ནུས་པའི།།
ནོར་དེས་ཕྱུག་པོར་བགོམ་ན་ནི།།
རི་བོ་གསེར་དུ་བསྒོམས་པ་ཡིས།།
ཕྱུག་པོ་བསྒྲུབ་པ་ཤིན་ཏུ་སླ།།
ཆོས་དང་ཆོས་མིན་སྨྲ་བ་ལ།།
མཁས་པ་ཤིན་ཏུ་མང་ན་ཡང་།།
དེ་ལྟར་ཤེས་ནས་ཉམས་ལེན་པ།།།
འཇིག་རྟེན་འདི་ན་ཤིན་ཏུ་དཀོན།།
རིགས་གཟུགས་ལང་ཚོ་ལྡན་ན་ཡང་།།
ཡོན་ཏན་མེད་ན་མཛེས་མ་ཡིན།།
409.

ལེགས་བཤད་སྣ་ཚོགས།
རྨ་བྱ་སྤུ་སྡུག་ཡིད་འོང་ཡང་།།
ཆེན་པོའི་རྒྱན་དུ་འོས་སམ་ཅི།།
སྣ་ཡི་ཚབ་དང་ཉོས་པའི་བུ།།
གཡར་པོའི་རྒྱན་དང་བརྐུས་པའི་ནོར།།
སློབ་དཔོན་མེད་པའི་རིག་པ་རྣམས།།
ཡོད་ཀྱང་གཞན་གྱིས་བརྩི་བ་མེད།།
མི་གང་བྱས་པ་མི་གཟོ་བ།།
དེ་ནི་གཞན་པས་རང་ལ་གནོད།།
ལྟས་ངན་སྒྲུབ་པ་ཉེས་པ་འགའ།།
དགྲ་ཡི་ཐོག་མར་རང་ལ་འབྱུང༌།།
ལོངས་སྤྱོད་འགྲུབ་པར་མཐོང་ན་ཡང་།།
གནས་མ་ཡིན་ལས་སུ་ཞིག་ལེན།།
ལུག་ཐུག་འཐབ་པའི་ཁྲག་བལྡགས་པས།།
ཝ་སྐྱེས་མགོ་བོ་བཀས་ཞེས་ཐོས།།
འབྲེལ་བ་འགའ་ཡི་ངོར་བྱས་ནས།།
41()

ལེགས་པར་བཤད་པ་རིན་པོ་ཆེའི་གཏེར།
གཞན་ལ་སྟེས་ཀྱི་དོར་མི་བྱ།།
བརྒྱ་བྱིན་ཡིན་ཡང་འཁོར་འདབས་རྣམས།།
ག་བུར་བཞིན་དུ་འབྲོས་པར་འགྱུར།།
རྒྱུན་དུ་འགྲོགས་པའི་གྲོགས་སྤངས་ནས།།
གསར་བུ་འགའ་ལ་ཡིད་མི་བརྟན།།
འུག་པའི་རྒྱལ་པོས་བྱ་རོག་གི།།
བློན་པོ་བསྟེན་པས་ཕུང་ཞེས་གྲགས།།
མི་ངན་འབད་པས་བསྟེན་བྱས་ཀྱང་།།
རང་གི་མི་རུ་འགྲོ་བ་མེད།།
ཆུ་ནི་ཇི་ལྟར་བསྐོལ་གྱུར་ཀྱང་།།
མེ་རུ་འབར་བ་མི་སྲིད་དོ།།
རྒྱུ་མཚན་བརྟགས་ནས་ཁྲོ་བ་ནི།།
ཅུང་ཟད་རིག་ཅིང་སེལ་བའང་ཤེས།།
རྒྱུ་མེད་པར་ནི་གང་ཁྲོ་བ། །
དེ་ཡི་བསལ་ཐབས་སུ་ཡིས་ཤེས།།
411

ལེགས་བཤད་སྣ་ཚོགས།
དགྲ་བོའི་ནུས་པ་མ་བརྟགས་པར།།
ཉམ་ཆུང་ན་ཡང་བརྙས་མི་བྱ།།
ཏ་ཌི་བྷ་ལ་བརྙས་པ་ཡིས།།
ནམ་མཁའ་ལྡིང་གིས་རྒྱ་མཚོ་བཅོམ།།
བསོད་ནམས་འཛད་ན་ངན་སེམས་སྐྱེ།།
རིགས་འཛད་པ་ན་བུ་ངན་སྐྱེ།།
ནོར་འཛད་པ་ན་བརྐམ་ཆགས་སྐྱེ།།
ཚེ་འཛད་པ་ན་འཆི་ལྟས་འབྱུང་།།
རང་གིས་ངན་སྤྱོད་མ་བྱས་ན།།
བརྒྱ་བྱིན་གྱིས་ཀྱང་སྨད་མི་ནུས།།
ཆུ་མིག་རང་ཉིད་མ་བསྐམས་ན།།
ས་ཡིས་མནན་པས་ག་ལ་ཐུབ།།
བྱ་བ་མི་འདྲ་བརྒྱ་ཕྲག་རྩོམ།།
མཐར་ཕྱིན་བྱ་བ་གཅིག་ཀྱང་མེད།།
བློ་རྒོད་ཕལ་ཆེར་གྲོང་བར་གྱི།།
412

ལེགས་པར་བཤད་པ་རིན་པོ་ཆེའི་གཏེར།
ཁྱི་རྒན་འདྲ་བར་རྒྱུན་དུ་འཁྱམས།།
ལས་ཀྱི་ཤུགས་ཀྱིས་ཁྲིད་པ་ན།།
བློ་ཆེན་ལོག་པའི་ལམ་ནས་འགྲོ །
མུ་སྟེགས་བྱེད་པའི་སྟོན་པ་མཆོག །
དབང་ཕྱུག་སྨྱོན་པའི་བརྟུལ་ཞུགས་འཛིན།།
མི་གང་ཁྲིམས་ལས་གང་འདའ་བ།།
རེ་ཞིག་རྒྱལ་ཡང་ཕམ་པ་ཡིན།།
ཆུ་སྐྱར་ཁྲིམས་ལས་འདས་པ་ཡིས།།
ས་ཀུན་ཐོབ་ཀྱང་སེང་གེས་བསད།།
ཧ་ཅང་ཤེས་རབ་ཆེ་དྲགས་པའི།།
བྱ་བ་མང་ན་བདག་ཉིད་བརླག །
རྒྱལ་པོ་དྲན་རྒྱ་ཆེ་བ་ཡིས།།
རྒྱལ་སྲིད་ཉམས་པ་ཤིན་ཏུ་མང་།།
ཧ་ཅང་ལོངས་སྤྱོད་བསགས་དྲགས་པའི།།
413

ལེགས་བཤད་སྣ་ཚོགས་
ནོར་ནི་རང་གི་གཤེད་མ་ཡིན།།
ཕུང་ཁྲོལ་ཕལ་ཆེར་ཕྱུག་པོ་ལ།།
འབྱུང་གི་སྤྲང་པོ་བདེ་བར་རྒྱུ།།
ཧ་ཅང་མཐུ་རྩལ་ཆེ་དྲགས་ན།།
ལྕེབ་པའི་སྟ་གོན་བྱེད་པ་ཡིན།།
གཡུལ་དུ་བསད་པ་ཕལ་མོ་ཆེ།།
མཐུ་རྩལ་ཅན་ལ་བྱུང་བ་མང་།།
འབྱོར་དང་ཤེས་རབ་སྟོབས་ལ་སོགས།།
བསོད་ནམས་ལྡན་ལ་གྲོགས་སུ་འགྱུར།།
བསོད་ནམས་མེད་ན་དེ་དག་ཀུན།།
བདག་ཉིད་བརླག་པའི་རྒྱུ་རུ་འགྱུར།།
མཁས་པས་བྱ་བ་ཅི་བྱེད་ཀྱང་།།
རང་གི་བསོད་ནམས་བརྟགས་ཏེ་བྱ།།
རྩོད་དུས་བསོད་ནམས་ཕུན་ཚོགས་པ།།
སྐྱེ་བོ་བརྒྱ་ཡི་ནང་ནའང་དཀོན།།
3 14

ལེགས་པར་བཤད་པ་རིན་པོ་ཆེའི་གཏེར།
རྫིང་ངན་ཆུ་ཡིས་ཁེངས་པ་ན།།
ཕྱོགས་གཅིག་ཅི་ནས་འཇིག་པ་ལྟར།།
གང་ལ་ནོར་དང་ལྡན་གྱུར་པ།།
དེ་ལ་རིགས་རྒྱུད་ཤིན་ཏུ་དཀོན།།
བུ་དང་ལྡན་ལ་ནོར་ཆེན་དཀོན།།
དེ་དང་ལྡན་ན་དགྲ་བོས་འཇོམས།།
ཐམས་ཅད་ཕུན་སུམ་ཚོགས་གྱུར་ན།།
མི་དེ་མྱུར་དུ་འཆི་བ་མང༌།།
དེས་ན་མཁས་པས་བསོད་ནམས་གསོག །
བསོད་ནམས་ཁོ་ན་ཕུན་ཚོགས་རྒྱུ།།
སུ་ཞིག་གང་ན་ཕུན་ཚོགས་པ།།
དེ་ནི་བསོད་ནམས་བསགས་པའི་རྟགས།།
རྫུན་གྱིས་ཕ་རོལ་བསླུས་སོ་ཞེས།།
སྙམ་ན་རང་ཉིད་བསླུས་པ་ཡིན།།
415

ལེགས་བཤད་སྣ་ཚོགས།
ལན་ཅིག་རྫུན་དུ་སྨྲ་བ་དེས།།
བདེན་པ་སྨྲས་ཀྱང་དོགས་པ་སྐྱེ།།
ལེགས་ཉེས་རྣམ་པར་མི་དཔྱོད་པར།།
ཁྲོས་ཤིང་ཕ་རོལ་གནད་འབེབས་པ།།
ཆུང་མ་བསད་པའི་ཐི་བ་ལྟར།།
གྲོགས་དང་བྲལ་བའི་མྱ་ངན་ཐོབ།།
མ་འོངས་པ་ལ་མི་དཔྱོད་པར།།
བྱུང་བའི་ཚེ་ན་འབད་དེ་བཙལ།།
ཆུ་དང་འཕྲད་ན་ལྷམ་ཕུད་ཀྱི།།
མ་འཕྲད་པ་ན་ག་ལ་ཕུད།།
ཕུགས་སུ་བསྒྲུབ་པར་མི་ནུས་པའི།།
བྱ་བ་ལེགས་ཀྱང་འཇུག་མི་རུང་།།
ཁོང་པའི་ནང་དུ་མི་འཇུ་བའི།།
ཁ་ཟས་ཞིམ་ཡང་སུ་ཞིག་ཟ།།
རྩོལ་བ་དོར་ནས་འདུག་པ་ལ།།
416

ལེགས་པར་བཤད་པ་རིན་པོ་ཆེའི་གཏེར།
འདི་ཕྱི་གཉིས་ཀ་འགྲུབ་མི་འགྱུར།།
འབད་པ་མེད་ན་ཞིང་བཟང་ཡང་།།
ལོ་ཏོག་ཐོབ་པར་མི་འགྱུར་རོ།།
གནས་མ་ཡིན་པའི་དུལ་དྲགས་ན།།
ཐམས་ཅད་ཀྱིས་ནི་བཀོལ་བར་འགྱུར།།
ཤིང་བལ་སྟན་དུ་བྱེད་མོད་ཀྱི།།
ཡལ་ག་སུ་ཞིག་སྟན་དུ་འདིངས།།
བྱ་བ་ངན་དང་མི་འགྲུབ་པ།།
ཕ་རོལ་བསྒོ་ཡང་བྱེད་ན་བླུན།།
སྦྱར་དུག་ཉོ་ལ་སུ་ཡིད་རྟོན།།
ཐམས་ཅད་སྦྱིན་ཞེས་སུས་སྨྲ་ནུས།།
ནོར་རྣམས་གསོག་ཅིང་མི་སྤྱོད་པ།།
རང་བསྲེག་བུད་ཤིང་གསོག་པ་ཡིན།།
བུང་བ་སྦྲང་རྩི་མི་ཟ་བ།།
གཞན་གྱིས་ཁྱེར་ན་ལྕེབ་པར་རྩོམ།།
417

ལེགས་བཤད་སྣ་ཚོགས།
ལེགས་པར་བཤད་པ་རིན་པོ་ཆེའི་གཏེར་ལས་མི་རིགས་པའི་ཚུལ་དཔྱད་པ་སྟེ་རབ་ཏུ་བྱེད་པ་བདུན་
པའོ།།
རབ་ཏུ་བྱེད་པ་བརྒྱད་པ། བྱ་བ་བརྟག་པ།
བློ་ལྡན་བྱ་བ་ཅུང་ཟད་ཀྱང་།།
རྒྱུན་དུ་གྲོས་ཀྱིས་བསྒྲུབ་པར་བྱ།།
གྲུབ་པར་གྱུར་ན་ལྟ་ཅི་སྨོས།།
མ་གྲུབ་ན་ཡང་མཛེས་པའི་རྒྱུ།།
སེམས་ཅན་མོས་པ་སྣ་ཚོགས་པས།།
ཐམས་ཅད་མགུ་བ་སུས་ཀྱང་དཀལ།།
རང་ཉིད་ཡོན་ཏན་ལྡན་བྱས་ན།།
ཐམས་ཅད་དགའ་བ་དེ་ལ་ཉེ།།
ཤིན་ཏུ་རྒས་པར་གྱུར་ཚེ་ཡང་།།
ཐོས་པ་མང་དུ་གསག་པར་བྱ།།
ཕྱི་མར་ཐོས་པས་ཕན་པ་ཙམ།།
སྦྱིན་པ་ཡིས་ཀྱང་ག་ལ་ཕན།།
418

ལེགས་པར་བཤད་པ་རིན་པོ་ཆེའི་གཏེར།
ཡོན་ཏན་ཀུན་རྫོགས་སྐྱེ་བོ་བསྟེན།།
ཡང་ན་ཐ་མལ་འགྲོགས་པ་བདེ།།
བུམ་པ་ཆུ་ཡིས་གང་བ་འམ།།
ཡང་ན་སྟོང་པར་ཁུར་བ་སླ།།
ཡོན་ཏན་ཅུང་ཟད་བསླབས་པའི་མི།།
སུ་ཞིག་གིས་ནི་བསྟེན་པར་ནུས།།
ཆུ་ཕྱེད་གང་བའི་བུམ་པ་དེ།།
མགོ་ལ་འཁུར་བ་སུ་ཡིས་ནུས།།
མི་གང་སྐྱ་བོ་དམ་པ་དང་།།
དམན་པའི་ཁྱད་པར་ལེགས་ཤེས་ནས།།
དེ་ཡི་བྱ་བ་བསྒྲུབ་ཤེས་པ།།
ཕུན་སུམ་ཚོགས་པའི་གཞི་ཆེན་ཡིན།།
བློ་གྲོས་ལྡན་པས་ལེགས་བསྐྱངས་ན།།
སྐྱེ་བོ་དམན་པའང་མཆོག་ཏུ་འགྱུར།།
 419.

ལེགས་བཤད་སྣ་ཚོགས།
སློབ་ཤེས་དག་གིས་ནེ་ཙོ་ལ།
བསླབས་ན་འདོན་པ་ཤེས་པར་འགྱུར།།
ཉམས་སྟོབས་ཆུང་བའི་སྐྱེ་བོས་ཀྱང་།།
ཆེན་པོ་གཞན་ལ་བསྟེན་ན་འགྲུབ།།
ཆུ་ཡི་ཐིགས་པ་ཉམ་ཆུང་ཡང་།།
མཚོ་དང་འདྲེས་ན་སྐེམ་མི་ནུས།།
རང་ལ་བློ་གྲོས་མི་ལྡན་ན།།
བློ་ཆེན་གཞན་ལ་ལེགས་པར་འདྲི།།
ལག་པས་དགྲ་བོ་མི་གསོད་ན།།
མཚོན་ཆ་ལེན་པར་མི་བྱེད་དམ།།
གནོད་པར་བྱེད་པའི་དགྲ་བོ་ཡང༌།།
ཐབས་དང་ལྡན་ན་གྲོགས་སུ་འགྱུར།།
དུག་ཆེན་ལུས་ལ་གནོད་མོད་ཀྱི།
སྦྱོར་བ་ཤེས་ན་སྨན་དུ་འགྱུར།།
རིགས་པས་རྙེད་པའི་ཟས་ནོར་བླང༌།།
420

ལེགས་པར་བཤད་པ་རིན་པོ་ཆེའི་གཏེར།
མི་འོས་གཞན་ལ་རློམ་སེམས་སྤང་།།
ཤིང་ཏོག་ཤིང་རྩེ་ལས་བླང་གི །
ད་ལས་ཐལ་ན་ས་ལ་ལྷུང་།།
མཁས་པས་སྒྲིམ་པར་མི་བྱེད་པ།།
དེ་ཡི་བར་ལ་ཉེས་པ་འབྱུང༌།།
བློ་དང་ལྡན་པས་རབ་བསྒྲིམས་ན།།
ཉེས་པ་འབྱུང་བའི་གོ་སྐབས་དཀའ།།
ཇི་སྲིད་རང་སྟོབས་མ་རྫོགས་པར།།
དེ་ཡི་བར་དུ་དགྲ་རྣམས་བཀུར།།
ནུས་པ་རྫོགས་ནས་གང་རིགས་པ།།
བྱ་ཞེས་བསྟན་བཅོས་གཞན་དག་སྨྲ །
དགྲ་བོ་སྙན་པར་སྨྲ་ན་ཡང་།།
བློ་དང་ལྡན་པས་ཡིད་མི་བརྟན།།
ཆུ་སྐྱར་བྱི་ལ་དེས་པ་ཡིས།།
ཕ་རོལ་གསོད་ལ་རྟག་ཏུ་བརྩོན།།
 421

ལེགས་བཤད་སྣ་ཚོགས།
ཡུལ་གྱི་བདག་པོར་ཞེ་སྡང་ཡང་།།
དེ་ལ་དགའ་བས་བསྟེན་ཏེ་བསྡད།།
ས་ལ་རྐང་པ་འདྲེད་གྱུར་ན།།
ས་ཉིད་ལ་ནི་བརྟེན་པ་བཞིན།།
ཧ་ཅང་འདོད་ལ་བརྐམ་པ་ཡིས།།
སྐྱེ་བོ་མྱུར་དུ་བརླག་པར་འགྱུར།།
མཆིལ་པའི་ཤ་ལ་ཆགས་པ་ཡིས།།
ཉ་རྣམས་དེ་མ་ཐག་ཏུ་གསོད།།
མཆོད་འོས་པ་དང་འཁོར་རྣམས་ཀྱང་།།
རྟག་ཏུ་སྦྱིན་པས་བསྡུ་བར་བྱ།།
མཆོད་གཏོར་ལ་ནི་ལྷ་རྣམས་དང་།།
ཡི་དྭགས་བར་དུ་མགུ་བས་བསྲུང་།།
ཆེན་པོ་རྣམས་ཀྱིས་རྩེད་མོ་དང་།།
བདེ་དང་ཟས་ལ་ཆགས་པ་སྤང་།།
422

ལེགས་པར་བཤད་པ་རིན་པོ་ཆེའི་གཏེར།
འདོད་ལ་ཆགས་པའི་ལེ་ལན་གྱིས།།
འབོད་གྲོགས་ལང་ཀ་བསད་ཅེས་གྲགས།།
བྱམས་རྩོད་གཉིས་ཀ་ཆེན་པོ་དང་།།
བྱ་ཡི་དམན་དང་ནམ་ཡང་མིན།།
ཉོ་ཚོང་རིན་ཆེན་ལ་བྱ་ཡི ། །
སྦྱར་དུག་ལ་ནི་དེ་ལྟར་མིན།།
དཔྱ་བ་མང་ཕྱིར་རྒྱལ་པོའི་མཛོད།།
ཧ་ཅང་མི་བསྡུ་ཉུང་ངུས་ཁེངས།།
གྲོག་མཁར་སྦྲང་རྩི་ཡར་ངོ་ཡི།།
ཟླ་བ་ཉུང་དུ་ཉུང་དུས་གང་།།
རྗེ་བོས་འབངས་ལ་མི་གནོད་པར།།
རིགས་པའི་ལམ་གྱི་དཔྱ་རྣམས་བསྡུ།
ས་ལའི་ཤིང་ལས་སྤོས་ཀྱི་བཅུད ། །
གཟགས་པ་མང་ན་སྐམ་པར་འགྱུར།།
རྗེ་བོ་ལྷག་པར་དེས་པ་དགོས།།
423

ལེགས་བཤད་སྣ་ཚོགས།
རྒྱུ་མཚན་ཆུང་ངུས་ཁྲོ་མི་རུང་།།
སྦྲུལ་ལ་ནོར་བུ་ཡོད་ན་ཡང་།།
སེམས་ཤེས་སུ་ཞིག་དྲུང་དུ་སྡོད།།
གང་ཞིག་ནོར་འདོད་སྐྱེ་བོས་ཀྱང་།།
ཆོས་ཉིད་གཙོ་བོར་བསྲུང་བར་བྱ།།
ཆོས་ལས་ཉམས་པའི་ནོར་ཙམ་ནི།།
འཇིག་རྟེན་འདིར་ཡང་ག་ལ་རྟག །
ཧ་ཅང་བྱམས་ཐལ་གཉེན་ལའང་མིན།།
ཤིན་ཏུ་གནོད་ཆེ་དགྲ་ལའང་མིན།།
གཉེན་ལ་རེ་བ་འཁོན་གཞི་སྟེ།།
གནོད་ལན་ཀུན་གྱིས་སྒྲུབ་པར་སླ།།
འཇམ་པོས་འཇམ་པོ་འཇོམས་བྱེད་ཅིང་།།
འཇམ་པོས་རྩུབ་པོའང་འཇོམས་པར་བྱེད།།
འཇམ་པོས་ཀུན་འགྲུབ་དེ་ཡི་ཕྱིར།།
འཇམ་ཉིད་རྣོ་ཞེས་མཁས་རྣམས་སྨྲ།།
424

ལེགས་པར་བཤད་པ་རིན་པོ་ཆེའི་གཏེར། །
སུ་ཡང་བདག་གི་དགྲ་ཡིན་དང་།།
འགའ་ཡང་བདག་ལ་མི་བྱམས་ཞེས།།
མི་བྱམས་ན་ཡང་དེ་མི་བསྒྲག །
བསྒྲགས་ན་དེ་ཉིད་འབྱེད་མི་སེལ།།
ངོ་ཚ་ཁྲེལ་ལ་མི་བལྟ་ཞིང་།།
མཆོད་དང་བརྙས་པའི་ཁྱད་མི་ཤེས།།
ཟས་དང་ནོར་ལ་ཆགས་ལྡན་པ།།
དེ་འདྲའི་གནས་སུ་བསྡད་མི་བྱ།།
ཡུལ་གཞན་ལེགས་པར་མ་བརྟགས་པར།།
སྔ་མའི་གནས་ནི་འདོར་མི་བྱ།།
རྐང་པ་ཡ་གཅིག་མ་བཙུགས་པར།།
གཉིས་ཀ་བཏེགས་ན་འགྱེལ་བའི་རྒྱུ།། .
རང་སྤྱོད་འབད་པས་སྦ་བར་བྱ།།
ཕལ་ཆེར་གསལ་བར་བསྟན་པས་ཉམས།།
425

ལེགས་བཤད་སྣ་ཚོགས།
སྤྲེའུ་ཟློས་གར་མི་བྱེད་ན།།
མགུལ་དུ་ཐག་པ་ཅི་སྟེ་འདོགས།།
ཉེས་པ་མངོན་སུམ་མཐོང་ན་ཡང་།།
གནས་མ་ཡིན་ལ་སྨྲ་མི་བྱ།།
ལྟས་ངན་མཐོང་ན་སྨྲ་བ་པོའི།།
ཐོག་ཏུ་འབྱུང་ཞེས་འཇིག་རྟེན་སྒྲོགས།།
གཞན་ལ་བརྙས་པར་འགྱུར་བ་ཡི།།
ནོར་དང་ཟས་ཀྱིས་ཅི་ཞིག་བྱ།།
ཁྱི་ཕག་མི་གཙང་ཟ་བ་ལ།།
མཁས་པ་སུ་ཞིག་ཡིད་སྨོན་བྱེད།།
ཕ་རོལ་གནད་དུ་འབེབས་པའི་ཚིག །
དགྲ་བོ་ལ་ཡང་སྨྲ་མི་བྱ།།
བྲག་ཆ་བཞིན་དུ་རང་ཉིད་ལ།།
དེ་མ་ཐག་ཏུ་ལེ་ལན་འབྱུང་།། །
གལ་ཏེ་དགྲ་ལ་གནོད་འདོད་ན།།
426

ལེགས་པར་བཤད་པ་རིན་པོ་ཆེའི་གཏེར།
རང་ཉིད་ཡོན་ཏན་ལྡན་པར་བྱ།།
དེ་ཡིས་དགྲ་ཡང་སེམས་སྲེག་ཅིང་།།
ནསEརང་ཡང་བསོད་ནམས་འཕེལ་བར་འགྱུར།།
མི་བསྲུན་འགྲོ་ལ་བྱམས་སེམས་བསྐྱེད།།
རྩུབ་སྤྱོད་ཁོ་ནས་གདུལ་བར་བྱ།།
རང་གི་ལུས་ལ་ཕན་འདོད་རྣམས།།
གཏར་དཔྱད་ཀྱིས་ནི་ནད་རྣམས་འདོན།།
གནོད་པར་བྱེད་པ་ཆུང་ངུ་ཡང་།།
མྱུར་དུ་བསལ་ལ་འདུམ་པར་བྱ།།
ཡུར་བ་ཆུང་ངུའི་རྗེས་ཞུགས་ནས།།
འོད་པ་ཆེན་པོ་མ་མཐོང་ངམ།།
མཁས་པས་བྱ་བ་མ་ཡིན་པའི།།
བྱ་བ་ཤེས་ཀྱང་མི་བྱའོ།།
གླང་པོས་དགྲ་སྡེ་བཅོམ་པ་ཡིས།།
རྒྱུན་དུ་རྒྱལ་པོས་བཅིངས་ལ་ལྟོས།།
427

ལེགས་བཤད་སྣ་ཚོགས།
རང་ཕྱོགས་སྡང་ཡང་སྤང་མི་བྱ།།
དགྲ་བོ་བྱམས་ཀྱང་འཁུ་མི་བྱ།།
བྱ་རོག་བྱ་རོག་གིས་འཚེ་ཡང་།།
ཉིན་མོ་ལོང་བ་བསྟེན་ན་ཕུང་།།
བྱ་བ་ཆེ་ཆུང་གང་བྱེད་ཀྱང་།།
མཁས་པས་རྟག་ཏུ་བསྒྲིམས་ཏེ་བྱ།།
སེང་གེས་རི་བོང་གླང་ཆེན་གཉིས།།
གསོད་པའི་ཚེ་ན་སྒྲིམ་ལྷོད་མེད།།
ཡོན་ཏན་ལྡན་པ་མི་བཀུར་བའི།།
གནས་དེར་མཁས་པ་སུ་ཞིག་སྡོད།།
ཆུ་ཤེལ་མེ་རྡོར་བྱེད་པ་ཡི ། །
ཡུལ་དེར་ཆུ་ཤེལ་འཚོང་ངམ་ཅི།།
མཁས་པས་གཞན་ལ་བཤད་པ་འམ།།
ཡང་ན་ཞི་བའི་ནགས་སུ་བསྒྲུབ།།
428

ལེགས་པར་བཤད་པ་རིན་པོ་ཆེའི་གཏེར།
ནོར་བུ་སྤྱི་གཙུག་རྒྱན་བྱེད་དམ།།
མིན་ན་རྒྱ་མཚོའི་གླིང་ལ་གནས།།
བདག་བས་མཐོ་བའི་དམ་པ་ལ།།
བསྙེན་ན་བདག་ལ་ཕན་པ་སྒྲུབ།།
ལྷུན་པོའི་ངོས་ལ་གནས་པ་ཡི།།
བྱ་རྣམས་གསེར་དུ་སྣང་བར་འགྱུར།།
ཆེན་པོ་ཕྲག་དོག་ལྡན་པ་ལ།།
བརྟེན་ན་ཆེན་པོ་ཐོབ་མི་འགྱུར།།
ཉི་མའི་འོད་ལ་ཉེ་བ་ཡིས།།
ཟླ་བ་མར་ངོར་གྱུར་ལ་ལྟོས།།
མི་གང་མཛའ་བ་མི་བརྟན་པ།།
དེ་དང་འགྲོགས་པར་སུ་ཞིག་འཐམ།།
ནམ་མཁའི་འཇའ་ཚོན་མདོག་མཛེས་ཀྱང་།།
རྒྱན་དུ་རེ་ན་བླུན་པོ་འཁྲུལ།།
བདག་ཉིད་གང་ལ་མི་དགའ་བ།།
429

ལེགས་བཤད་སྣ་ཚོགས།
གཞན་ལ་ཀུན་ཏུ་དེ་མི་བྱ།།
གཞན་གྱིས་ཅུང་ཟད་གཙེས་པའི་ཚེ།།
རང་ལ་བསམ་པ་ཅི་འབྱུང་སོམས།།
གང་ཞིག་བདག་ཉིད་གང་དགའ་བ།།
དེ་ཉིད་གཞན་ལ་སྦྱར་བྱས་ན།།
གཞན་གྱིས་བདག་ལ་གང་དགའ་བ།།
དེ་ཡི་ཚུལ་གྱིས་མཆོད་པར་གྱུར།།
དམུ་རྒོད་རྣམས་དང་མཛའ་བ་དང་།།
རྩོད་པ་གཉིས་ཀ་མཁས་པས་སྤངས།།
འགྲས་པ་དང་ནི་འདྲིས་པའི་ཚུལ།།
གཉིས་ཀ་སྟེག་ལ་བྱར་མི་རུང་།།
དམ་པ་དག་ལ་བསྟེན་པ་དང༌།།
མཁས་པས་བདག་ལ་འདྲི་བ་དང་།།
གཞུང་བཟང་པོ་དང་འགྲོགས་པ་ནི།།
སུ་ལ་ཡོད་པ་རྒྱུན་དུ་བདེ།།
430

ལེགས་པར་བཤད་པ་རིན་པོ་ཆེའི་གཏེར།
དུས་སུ་མ་བབ་པ་ཡི་གཏམ།།
གང་སྨྲས་དེ་ལ་ཀུན་གྱིས་བརྙས།།
མང་པོ་སྨྲ་བའི་གཏན་ཚིགས་ལས།།
སྨྱོན་པར་རྗེས་སུ་མི་དཔོག་གམ།།
ཉམ་ཆུང་རྣམས་ཀྱིས་རང་ཉིད་ཀྱི།།
སྨྲ་བ་ཐམས་ཅད་འཁྲུལ་བར་བསམ།།
དེ་ལྟར་གོ་ནས་མི་སྨྲ་བའི།།
མི་ལ་གཞན་གྱིས་བཀུར་བ་ཉེ།།
ཡུལ་དང་དུས་ལ་བབ་པའི་ཚེ།།
རབ་ཏུ་བསྒྲིམས་ཏེ་ལན་འགའ་སྨྲ།།
ལེགས་བཤད་ཡིན་ཡང་མང་གྱུར་ན།།
ཚོང་ཟོང་ལྷག་བཞིན་བྲིན་མི་འགྱུར།།
རང་སྐྱོན་མཁས་པ་རྣམས་ཀྱིས་ཀྱང་།།
སྐྱོན་དུ་གོ་བཤིན་ཏུ་དཀའ།།
431

ལེགས་བཤད་སྣ་ཚོགས།
མང་པོས་བདག་ལ་དེ་སྒྲོགས་ན།།
སྐྱོན་ཅན་ཡིན་པར་རྗེས་སུ་དཔོག །
གོ་ཡང་སྐྱོན་དེ་མི་འདོར་ན།།
མི་དེ་གདོན་གྱིས་བཏབ་པ་ཡིན།།
ད་དུང་གཉེན་པོ་མི་འཇུག་ན།།
མི་ཡིན་སྙམ་དུ་མ་སེམས་ཤིག །
ཅུང་ཟད་བསམ་པ་ཡོད་རྣམས་ཀྱིས།།
སྐྱོན་དེ་བརྣགས་ལ་གདོན་པར་བྱ།།
དེ་ལྟར་གཉེན་པོ་སྤྱོད་པ་ཡི།།
མི་དེ་གོང་ནས་གོང་དུ་འགྲོ །
བློ་དང་ལྡན་པའམ་བྱམས་ཀྱང་རུང་།།
བསྒོ་བ་ཉན་པའམ་དཔའ་ཡང་རུང་།།
གཞན་གྱི་བྱ་བ་མི་ཤེས་ཀྱང་།།
དེ་དང་དེ་ཡི་སྤྱོད་པས་སྐྱོང་།།
མི་བསྲུན་པ་ཡི་འབྲེལ་བ་དང་།།
432

ལེགས་པར་བཤད་པ་རིན་པོ་ཆེའི་གཏེར།
རིང་ནས་འགྲོགས་ཀྱང་སྤངས་ན་བདེ།།
རྟག་ཏུ་འགུལ་བའི་སོ་བཟང་ཡང་།།
བཏོན་ན་བདེ་ཞེས་རྒད་པོ་སྨྲ།།
རྒྱུན་དུ་འཁང་ཞིང་འཁོར་བ་ཡི།།
འབྲེལ་བ་ཅུང་ཟད་བྱིན་ལ་བསྐྲད།།
སྦྲུལ་གྱིས་ཟིན་པའི་རྨ་དག་ནི།།
གཅོད་མ་ནུས་ན་སྲོག་དང་འབྲལ།།
གལ་ཏེ་ཆེན་པོ་ཐོབ་གྱུར་ན།།
ཕྲན་ཚེགས་གཞན་ལ་སེར་སྣ་སྤང་།།
ཡུལ་འཁོར་དབང་དུ་འདུ་བ་ན།།
དབྱིག་ལ་སེར་སྣ་བྱེད་དམ་ཅི།།
མཁས་པ་ལོངས་སྤྱོད་གསོག་འདོད་ན།།
ཆ་ཤས་སྦྱིན་པ་སྲུང་བ་ཆེ།།
ཁྲོན་པའི་ཆུ་ནི་འཕེལ་འདོད་ན།།
433

ལེགས་བཤད་སྣ་ཚོགས།
འཆུ་བ་ཉིད་ནི་གདམས་ངག་ཡིན།།
གང་ཞིག་ཕུན་སུམ་ཚོགས་འདོད་ན།།
དེ་ཡིས་འདུ་འགོད་མང་དུ་བྱ།།
འདུ་འཛི་སྡུག་བསྔལ་རྒྱུར་མཐོང་ན།།
ཕུན་སུམ་ཚོགས་པའི་རེ་བ་ཐོངས།།
བྱ་བ་གང་ཞིག་བསྒྲུབ་ན་ཡང་།།
སྐྱོན་དང་ཡོན་ཏན་གཉིས་གཉིས་སོམས།།
གཉིས་ཀ་མཉམ་ཡང་སྤང་དགོས་ན།།
ཉེས་པ་ཤས་ཆེ་སྨོས་ཅི་དགོས།།
མཁས་པ་དྲང་པོ་གུས་པས་བསྟེན།།
མཁས་པ་གཡོ་ཅན་ཤེས་ན་གཟབ།།
རྨོངས་པ་དྲང་པོ་བྱམས་པས་བསྐྱང་།།
རྨོངས་པ་གཡོ་ཅན་མྱུར་དུ་སྤོངས།།
ནོར་དང་གཡོག་འཁོར་མེད་ན་ཡང་།།
434

ལེགས་པར་བཤད་པ་རིན་པོ་ཆེའི་གཏེར།
མཛའ་བོ་བློ་ལྡན་གྲོགས་ཡོད་ན།།
དུད་འགྲོས་ཀྱང་ནི་དོན་གྲུབ་ན།།
མི་ཡི་འགྲོ་བས་སྨོས་ཅི་དགོས།།
གང་ཞིག་ཤེས་པའི་བྱ་བ་བསྒོ།།
མི་ནུས་པ་ལ་འགའ་མི་སྦྱར།།
ཆུ་ལ་ཤིང་རྟས་མི་བགྲོད་དེ།།
ཐང་ལ་གྲུ་ཡིས་ཇི་ལྟར་འགྲོ།།
ཡུན་རིང་འཁོན་པའི་དགྲ་བོ་དང་།།
མཛའ་བ་བྱེད་ཀྱང་བསྲེ་མི་བྱ།།
ཤིན་ཏུ་ཁོལ་བའི་ཆུ་ཡིས་ཀྱང་།།
མེ་དང་ཕྲད་ན་མི་གསོད་དམ།།
གཞུང་བཟང་ངོ་ཚ་ཁྲེལ་ཡོད་ན།།
དགྲ་བོ་ལ་ཡང་ཡིད་བརྟན་རུང་།།
༑ གཞུང་བཟང་དགྲ་ལ་སྐྱབས་སོང་བས།།
སྲོག་གི་བར་དུ་བསྐྱབས་པ་ཐོས།།
435

ལེགས་བཤད་སྣ་ཚོགས།
རང་ལ་ངན་སེམས་མེད་ཅེས་ཏེ།།
རསཕལ་པ་ཀུན་ལ་ཡིད་མི་བརྟན།།
རི་དྭགས་རྒྱུན་དུ་སེམས་བཟང་ཡང༌།།
མཆེ་བ་ཅན་རྣམས་ཟས་སུ་བསྒོམ།།
བླུན་པོ་ལོག་པའི་ལམ་འགྲོ་ན།།
བླུན་པོ་ཉིད་དུ་གོ་བས་ཆོག །
མཁས་པ་ལོག་པའི་ལམ་འགྲོ་ན།།
རྒྱུ་མཚན་གང་ཞིག་དཔྱད་དགོས་སོ།།
མཁས་པས་ལོངས་སྤྱོད་ལྷག་པར་སྤྱད།།
མི་སྟེར་ན་ཡང་འཕྲོག་པ་མེད།།
ལོངས་སྤྱོད་ཉམས་པའི་ས་ཕྱོགས་སྤང༌།།
མི་འཕྲོད་ན་ཡང་བན་སྐྱིས་འཇོམས།།
རང་གིས་ལེགས་པར་ཤེས་ན་ཡང་།།
བྱ་བ་ཐམས་ཅད་གྲོས་ཀྱིས་བསྒྲུབ།།
136

ལེགས་པར་བཤད་པ་རིན་པོ་ཆེའི་གཏེར།
མི་གང་གྲོས་ལ་མི་དགའ་བ།།
འགྱོད་པ་རིན་གྱིས་ཉོ་བ་ཡིན།།
ཉམ་ངའི་གྲོས་དག་བྱེད་པ་ན།།
མཛའ་ཡང་གསུམ་དུ་གྲོས་མི་བྱ།།
རོ་ལངས་སྒྲུབ་པའི་གྲོགས་ངན་ན།།
ཐོག་མར་སྒྲུབ་པོ་ཟ་བར་འགྱུར།།
ལེན་ཤེས་སྙོམས་པར་གཏོང་ལ་མཁས།།
དུལ་ཞིང་ཀུན་གྱི་ངོ་བསྲུང་བ།།
འཇིགས་མེད་བྱས་པ་ཆུད་མི་གཟན།།
མི་དེ་འདོད་ན་ས་ཀུན་ཐོབ།།
གལ་ཏེ་དགྲ་བོ་སྐྱབས་འོང་ན།།
དེ་ལ་མཆོད་ནས་སྙན་པ་བརྗོད།།
ཁཱ་ཏིས་བྱི་བ་ལ་བརྟེན་ནས།།
བདེ་བ་ཐོབ་ཅེས་སྔོན་རབས་སྨྲ།།
གྲོགས་པོ་ངན་དང་ཐོས་པ་ངན།།
437

ལེགས་བཤད་སྣ་ཚོགས།
རྟོག་པ་ངན་དང་བྱ་བ་ངན།།
མཁས་པ་རྣམས་ཀྱིས་མི་བྱ་སྟེ།།
བྱེད་ན་བླུན་པོ་གུད་ན་མེད།།
ལེགས་པར་བརྟགས་ནས་བྱེད་པ་ལ།།
བྱ་བ་ཉམས་པ་ག་ལ་སྲིད།།
མིག་ལྡན་བརྟགས་ནས་འགྲོ་བ་ན།།
གཡང་སར་གོམ་པ་འདོར་རམ་ཅི།།
རང་གཞན་གཉིས་ཀ་འཕེལ་འགྱུར་བའི།།
ཡོན་ཏན་སློབ་ན་མཁས་པའི་རྟགས། །
རིག་པ་འགའ་ཞིག་མདའ་མཁན་ལྟར།།
ཤེས་པ་ཉིད་ན་ཆོ་འཕྲང་འཇིག །
རང་ཉིད་ཅིས་ཀྱང་མཐོ་འདོད་ན།།
གཞན་ལ་ཕན་པ་འབའ་ཞིག་གྱིས།།
བྱད་ལ་བྱི་དོར་བྱེད་པ་རྣམས།།
སྔོན་དུ་མེ་ལོང་མི་འབྱིད་དམ།།
438

ལེགས་པར་བཤད་པ་རིན་པོ་ཆེའི་གཏེར།
ཕ་རོལ་ཅི་ནས་གཞོམ་འདོད་ན།།
རང་གི་ཡོན་ཏན་འབད་པས་སྒྲུབ།།
དགྲ་བོ་གསོད་པར་འདོད་པ་རྣམས།།
མཚོན་ཆ་འབད་ནས་སྒྲུབ་ལ་ལྟོས།།
གཡོ་ཅན་ཚིག་ལ་དྲོན་འཇུག་པས།།
དྲང་པོས་དེ་ལ་བརྟག་དཔྱད་དགོས།།
བསླུས་རྗེས་ཁོ་བོ་དྲང་ངོ་ཞེས།།
རང་ལ་བསྟོད་པས་ཅི་ཞིག་ཕན།།
གཡོ་ཅན་སོགས་ལ་གཡོ་སོགས་དང༌།།
དྲང་པོ་སོགས་ལ་དྲང་པོ་སྟེ།།
མི་བརྟན་པ་ལ་བརྟན་དགོས་ཞེས།།
བྱ་བ་སྔོན་གྱི་ཡིག་ཚངས་ཡིན།།
མཁས་པས་རྟག་ཏུ་དགྲ་ལ་ཡང་།།
གཉེན་དེས་རྐྱེན་དུ་བྱས་ན་ལེགས།།
 439

ལེགས་བཤད་སྣ་ཚོགས།
དེ་ཡིས་འདུམ་ལ་མི་ཕན་ཡང་།，།
ངེས་པར་གནོད་སེམས་འཇིལ་བའི་སྨན།།
ཚིག་ངན་བརྗོད་པས་འཇིག་རྟེན་ན།།
འདོད་པ་འགྲུབ་པ་མི་སྲིད་ཀྱིས།།
ཡིད་ལ་རང་འདོད་བསྒྲུབ་ན་ཡང་།།
ངག་གིས་ཀུན་དང་མཐུན་པར་གྱིས།།
རང་དང་གཞན་གྱི་དོན་གྲུབ་ན།།
འཇམ་རྩུབ་ཇི་ལྟར་བྱས་ཀྱང་རུང་།།
ཐབས་ལ་མཁས་པའི་སྤྱོད་པ་ལ།།
གཡོ་སྒྱུ་ཐུབ་པས་མ་གསུངས་སོ།།
ཐ་མར་ཤིན་ཏུ་ཕན་པའི་གྲོས།།
འཕྲལ་ལ་སྡུག་ཀྱང་མཁས་པས་བསྟེན།།
རྒས་ཤིང་གདུངས་ན་ཡོན་ཏན་རྣམས།།
འབུ་གཅིག་པ་ལ་མཁས་རྣམས་སློབ།།
ལོངས་སྤྱོད་ཧ་ཅང་སྤེལ་དྲགས་ན།།
440

ལེགས་པར་བཤད་པ་རིན་པོ་ཆེའི་གཏེར།
དེ་ལ་རྒུད་པ་ཤིན་ཏུ་ཉེ།།
ཆུ་ཡིས་ཤིན་ཏུ་གང་བ་ཡི།།
རྫིང་བུ་སྟོང་ངམ་ཡང་ན་འབྲལ།།
སྐྱེ་བོ་འགའ་ལ་ཕན་པའི་ལས།།
ལ་ལས་དེ་ལ་འཇུག་མི་རུང་།།
སྒོག་སྐྱ་རླུང་ལ་ཕན་མོད་ཀྱི།།
མཁྲིས་པའི་ནད་ལ་དུག་ཏུ་འགྱུར།།
ཉམ་ཆུང་རྟག་ཏུ་བསྐྱང་དགོས་དང༌།།
འགྲོགས་ན་ཆེན་པོ་ཉམས་དོགས་ཡོད།། ་
ཞུན་མར་སྣོད་དུ་བཞག་གྱུར་ན།།
སྣོད་ལ་བྱི་བས་མི་སྨུག་གམ།།
ངན་པ་རྣམས་ལ་བརྟེན་བྱས་ན།།
ངན་པའི་ཤན་གྱིས་རང་ལ་གནོད།།
ཡུར་བའི་ཆུ་ལ་བརྟེན་པ་ཡི།།
ཉ་རྣམས་ཞིང་ལོ་འགྲེམས་ལ་ལྟོས།།
441

ལེགས་བཤད་སྣ་ཚོགས།
གཞུང་ངན་བདག་ལ་བརྟེན་འཆའ་ན།།
དེ་ལ་ཅུང་ཟད་བྱིན་ཏེ་བསྐྱེད།།
ཁྱིམ་དུ་ལྟས་ངན་བྱུང་གྱུར་ན།།
ནོར་ལས་ཕྲིས་ཏེ་བཟློག་པ་དགོས།།
དམ་པ་གཞན་དུ་འགྲོ་ན་ཡང་།།
བསྙེན་བཀུར་བྱས་ཏེ་ཉེ་བར་བཞག །
ནོར་བུ་རིན་ཆེན་རྟག་མཆོད་ན།།
བཀྲ་ཤིས་དཔལ་དང་བསམ་པ་འགྲུབནI།།
དམན་པའི་སྐྱེ་བོ་བསྟོད་དྲགས་ན།།
ཕྱི་ནས་དེ་ཉིད་ཁྱད་དུ་གསོད།།
མཁའ་ལ་མི་གཙང་བགཏོར་གྱུར་ན།།
འཐོར་བ་པོ་ཡི་སྤྱི་བོར་འབབ།།
སྐྱེ་བོ་བློ་ལྡན་མགོ་སྨད་ན།།
སྨོད་བྱེད་ཉིད་ལ་ཉེས་པ་འཕོག །
442

ལེགས་པར་བཤད་པ་རིན་པོ་ཆེའི་གཏེར།
མར་མེ་ཐུར་དུ་ཁ་བསྟན་ན།།
སྟོན་པ་པོ་ཡི་ལག་པ་སྲེག །
གང་དང་གང་གི་གནས་ཡིན་པར།།
དེ་དང་དེ་ཡི་གནས་སུ་བཞག །
གཙུག་རྒྱན་རྐང་པར་མི་གདགས་ཏེ།།
རྐང་པའི་རྐང་རྒྱན་སྤྱི་གཙུག་མིན།།
བྱ་བ་ཆེན་པོ་སྒྲུབ་པའི་ཚེ།།
འབད་པ་ཡིས་ནི་གྲོགས་བཟང་བསྟེན།།
ནགས་ཚལ་ཆེན་པོ་མེས་བསྲེག་ན།།
རླུང་ཞིག་ཅི་ནས་གྲོགས་སུ་དགོས།།
བྱམས་པས་ཁྱབ་པའི་ཚིག་སྨྲ་བ།།
བསྒྲུབ་སླ་གཞན་དགའ་སྡུད་པའི་མཆོག །
ནོར་གྱིས་མགུ་བར་སུ་ཡིས་ནུས།།
ལུས་སྲོག་བཏང་ཡང་ཕྱེད་མི་ཚིམ།།
ཕོངས་ཀྱང་གདུང་བར་མི་བྱ་སྟེ།།
443

ལེགས་བཤད་སྣ་ཚོགས། །
འབྱོར་ཡང་དགའ་བས་དྲེགས་མི་བྱ།།
ལས་ཀྱི་འཕེན་པ་རྒྱང་རིང་བས།།
སྐྱིད་སྡུག་སྣ་ཚོགས་ད་གདོད་འབྱུང་།།
ལེགས་པར་བཤད་པ་རིན་པོ་ཆེའི་གཏེར་ལས་བྱ་བ་བརྟག་པ་སྟེ་རབ་ཏུ་བྱེད་པ་བརྒྱུད་པའོ།།
རབ་ཏུ་བྱེད་པ་དགུ་བ། ཆོས་བརྟག་པ།
འགྲོ་མགོན་སངས་རྒྱས་བཞུགས་བཞིན་དུ།།
སྟོན་པ་གཞན་ལ་གུས་བྱེད་པ།།
ཡན་ལག་བརྒྱད་ལྡན་ཆུ་འགྲམ་དུ།།
བ་ཚཱའི་ཁྲོན་པ་བརྐོ་བ་ཡིན།།
དངོས་པོ་གང་དང་གང་ལ་ཡང་།།
གོམས་ན་དཀའ་བ་ཅི་ཡང་མེད།།
བཟོ་ཡི་རིག་བྱེད་སྦྱངས་པ་ལྟར།།
དམ་ཆོས་དཀའ་བ་མེད་པར་འགྲུབ།།
444

ལེགས་པར་བཤད་པ་རིན་པོ་ཆེའི་གཏེར།
གང་ཞིག་ཉུང་ངུས་ཆོག་ཤེས་པ།།
དེ་ཡི་ལོངས་སྤྱོད་ཟད་མི་ཤེས།།
་ ཆོག་ཤེས་མེད་པར་འཚོལ་བ་ལ།།
སྡུག་བསྔལ་ཆར་བཞིན་རྒྱུན་དུ་འབབ།།
ནམ་དགོས་ཚེ་ན་ལེན་པ་ཡི།།
ནོར་ནི་སྦྱིན་པར་ཐུབ་པས་གསུངས།།
བསགས་པའི་ནོར་ནི་སྦྲང་རྩི་ལྟར།།
ནམ་ཞིག་གཞན་གྱིས་སྤྱོད་པར་འགྱུར།།
འཇིག་རྟེན་འདི་ན་བུན་བཏང་བས།།
དངོས་པོ་ཐོབ་པའི་ངེས་པ་མེད།།
སློང་ལ་བྱིན་ན་འབད་མེད་པར།།
ཆུང་ཡང་བརྒྱ་འགྱུར་ཐོབ་པ་ཡིན།
འཇུངས་ལ་ཕྱུག་པོ་མི་སྲིད་ཅིང་།།
གཏོང་ལ་དབུལ་པོ་མི་སྲིད་པས།།
འཇུངས་པ་ནོར་དད་ཆུང་བ་དང་།།
445

ལེགས་བཤད་སྣ་ཚོགས།
གཏོང་བ་ནོར་ལ་རྔམས་པ་འདྲ།།
བྱིན་ན་དབུལ་འགྱུར་དོགས་པ་ཡིས།།
འཇུངས་པས་སྦྱིན་པ་མི་གཏོང་ལ།།
སེར་སྣས་ངེས་པར་ཡོངས་འགྱུར་བས།།
བློ་ལྡན་ཅུང་ཟད་རྙེད་པ་གཏོང་།།
བཞག་ན་ནོར་བསྐྱེད་མི་འཕེལ་བས།།
ཚོང་པས་ཟོང་རྣམས་འགྲེམས་པ་ལྟར།།
བསགས་ན་དབང་ཕྱུག་མི་ཐོབ་པས།།
མཁས་པས་ཚོང་བཞིན་ཕྱོགས་བཅུར་སྟེར།།
བྱེ་བ་སྟོང་ཕྲག་གཏེར་ཡོད་ཀྱང་།།
སུ་ཞིག་ལ་ཡང་གཏོང་མི་བྱེད།།
དེ་དག་འཇིག་རྟེན་འདི་དབུལ་ཞེས
ཐོས་མང་རྣམས་ཀྱིས་དེ་སྐད་བཤད།།
རིགས་རྒྱུད་རྒུད་ཀྱིས་དོགས་པས་ན།།
བློ་ཆུང་ཅུང་ཟད་རྙེད་པ་གསོག །
146

ལེགས་པར་བཤད་པ་རིན་པོ་ཆེའི་གཏེར།
མཁས་པ་རིགས་རྒྱུད་མཐོ་ཐོབ་ཕྱིར།།
གསུག་བཞིན་གཞན་ལ་སྦྱིན་པ་གཏོང་།།
རིགས་རྒྱུད་ཕྱུག་པོར་བྱ་སྙམ་ནས།།
རང་ཉིད་བཙོངས་ནས་བུ་ལ་སྟེར།།
བུ་ངན་ཕ་ལ་རྒོལ་བཞིན་དུ།།
ནོར་རྣམས་བརླགས་ནས་ཁྱི་བཞིན་འཁྱམས།།
ཇི་ལྟར་ཕ་མ་བུར་བྱམས་ཀྱང་།།
དེ་ལྟར་བུ་ཚས་ཕ་མ་མིན།།
ཕ་མས་བུ་ཚ་བསྐྱངས་བསྐྱངས་ནས།།
ཕ་མ་རྒས་ནས་བུ་ཚས་བརྙས།།
ནོར་གསོག་འཇུངས་པའི་ཕྱུག་པོ་དང་།།
དགོས་སར་གཏོང་བའི་ཕྱུག་པོ་གཉིས།།
རང་དང་རིགས་རྒྱུད་གཉིས་ཀ་ལ།།
འཇིག་རྟེན་གཞན་གྱི་བྱེ་བྲག་འབྱེད།།
447

ལེགས་བཤད་སྣ་ཚོགས།
སྲིད་པའི་ཁོལ་པོར་གྱུར་པ་རྣམས།།
སྲོག་དང་བསྡོས་ནས་ནོར་ཕྱིར་འབྲེང་།།
ཆོག་ཤེས་ཅན་གྱིས་ནོར་རྙེད་ཀྱང་།།
དེས་པ་བཞིན་དུ་གཞན་ལ་སྟེར།།
བདོག་པ་བཏང་བས་སྦྱིན་པ་རྫོགས།།
དེ་ལ་ཁྲོ་ན་བཟོད་པ་འཕེལ།།
ཚིམ་ན་རྗེས་སུ་ཡི་རངས་བསྒོམ།།
དེས་ན་སྦྱིན་པ་ཆོས་ཀྱི་མཆོག །
སྡུག་བསྔལ་རྒྱ་མཚོའི་སྣོད་གྱུར་པའི།།
ལུས་འདི་དགྲ་དང་འདྲ་མོད་ཀྱི།།
བློ་དང་ལྡན་པས་འཁོལ་ཤེས་ན།།
འདི་ལ་བསོད་ནམས་རྟེན་དུ་རུང་།།
སྐད་ཅིག་འཇིག་པའི་ཚེ་ན་ཡང་།།
དགེ་བའི་བག་ཆགས་རིང་དུ་འཁྱེར།།
རླུང་གིས་བསྒོས་པའི་ཙན་དན་དྲི།།
448

ལེགས་པར་བཤད་པ་རིན་པོ་ཆེའི་གཏེར།
རིང་དུ་ཐུལ་ཡང་དགའ་བ་སྐྱེ།།
ཡུན་རིང་བདེ་བ་སྤྱད་སྤྱད་ནས། །
འབྲལ་བའི་སྡུག་བསྔལ་ལྷག་པར་ཆེ།།
རང་དབང་མེད་པར་འཆི་དགོས་པ།།
འདི་ལ་རྟག་འཛིན་དེ་དག་བརླག །
གཉེན་བཤེས་ཀུན་གྱིས་མཐའ་བསྐོར་ཏེ།།
བཅོམ་བསྐྱུངས་མིག་རྩ་ཤིན་ཏུ་ཞན།།
གང་ཕྱོགས་འགྲོ་བའི་གཏོལ་མེད་པ།།
དེ་ཚེ་དགེ་བ་གཞན་རྣམས་ཕུང་།།
ངན་སོང་གསུམ་པོའི་ནད་རྣམས་ནི།།
མ་བྱུང་བ་ནས་གསོ་བར་བྱ།།
གནམ་ལྕགས་མགོ་ལ་བབ་པ་ལྟར།།
ཐོག་ཏུ་བབས་ན་ཅི་བྱར་ཡོད།།
མཛའ་བཤེས་ཀུན་དང་བྲལ་བ་དང༌།།
ངེས་པར་འཆི་བ་ཤེས་བཞིན་དུ།།
449.

ལེགས་བཤད་སྣ་ཚོགས།
ད་དུང་བདེ་བར་གཉིད་ཕེབས་པ།།
བདག་ཉིད་སྙིང་ལ་ཅི་ཞིག་ཞུགས། །
གང་གིས་བརྩོན་པར་མི་ནུས་ཀྱང་།།
ཅི་ནས་ངན་འགྲོར་མི་ལྟུང་བྱ།།
དཔའ་བོས་དགྲ་སྡེ་མ་གསོད་ནའང་།།
རང་ཕྱོགས་གསོད་པར་བྱེད་དམ་ཅི།།
འཕྲལ་དུ་ཅུང་ཟད་སྡུག་ན་ཡང་།།
རྒྱུན་དུ་བདེ་བ་མཁས་པས་བསྟེན།།
གཏར་བསྲེག་དག་གིས་ནད་འདོན་པ།།
སྨན་པ་མཁས་པའི་གཞུང་ལུགས་ཡིན།།
གལ་ཏེ་གཞན་དག་ཕུན་ཚོགས་པས།།
བདག་གི་ཡིད་ལ་མི་བཟོད་ན།།
དེ་ཡིས་རང་འབྱོར་འཇོམས་པའི་ཕྱིར།།
རང་ལ་ཕྲག་དོག་བྱེད་པར་ཟད།།
450

ལེགས་པར་བཤད་པ་རིན་པོ་ཆེའི་གཏེར།
གནོད་པར་བྱ་ཕྱིར་དགྲ་འཇོམས་ན།།
ཁྱེད་ཀྱིས་ཁྲོ་བ་ཁོ་ན་ཆོམས།།
ཁྲོ་བས་འཁོར་བ་ཐོག་མེད་ནས།།
བདག་ལ་གནོད་པ་མཐའ་ལས་འདས།།
གལ་ཏེ་དགྲ་ཀུན་བརླག་འདོད་ན།།
བསད་པས་དེ་ཀུན་ག་ལ་འཛད ། །
རང་གི་ཁྲོ་བ་གཅིག་བཅོམ་པས།། །
དགྲ་ཀུན་ཅིག་ཅར་བསད་པ་ཡིན།།
མཐུ་ཆེན་གཟུ་ལུམ་སྤྱོད་པ་ལ།།
ཁྲོས་ན་རང་ལ་ལྷག་པར་གནོད།།
དམ་པ་ཉེ་བར་ཞི་བ་ལ།།
ཁྲོ་བར་བྱ་རྒྱུ་ག་ལ་ཡོད།།
སྡོང་བུ་གཅིག་ལས་སྐྱེས་པ་ཡི།།
རྩྭ་རྣམས་རླུང་གིས་ཕྱོགས་བཅུར་འཐོར།།
དེ་བཞིན་ལྷན་ཅིག་སྐྱེས་པ་ཡི།།
451

ལེགས་བཤད་སྣ་ཚོགས།
སྐྱེ་བོ་ལས་ཀྱིས་སོ་སོར་འབྲལ།།
སྔོན་ཆད་མ་མཐོང་འབྲེལ་བར་འཐམ།།
དེ་ནས་སླར་ཡང་གཞན་འགྲོ་བའི།།
མི་དེ་བདག་དང་ཅིར་འབྲེལ་ན།།
ཤི་ནས་མྱ་ངན་ཆེན་པོ་བྱེད།།
རང་དོན་འབད་པས་བསྒྲུབ་འདོད་ན།།
དེ་ཡིས་དང་པོར་གཞན་དོན་སྒྲུབས།།
རང་དོན་ཁོ་ན་གཙོར་བྱེད་པ།།
དེ་ཡིས་རང་དོན་འགྲུབ་མི་སྲིད།།
མི་གང་གཞན་དོན་གཙོར་བྱས་ན།།
གཡོ་ཅན་རང་དོན་སྒྲུབ་པ་འདྲ།།
རང་དོན་འབའ་ཞིག་གཙོར་བྱེད་པ།།
གཞན་མགོ་འདོན་ཕྱིར་དྲང་བ་འདྲ།།
བློ་ལྡན་ཚེ་འདི་སྒྲུབ་ན་ཡང་།།
ཆོས་ཀྱིས་སྒྲུབ་ན་བདེ་བར་འགྲུབ།།
552

ལེགས་པར་བཤད་པ་རིན་པོ་ཆེའི་གཏེར།
དམ་པ་རྣམས་དང་ཆོམ་རྐུན་གྱི།།
ཕུན་སུམ་ཚོགས་པའི་ཁྱད་པར་ལྟོས།།
མི་རྣམས་ཚེ་ཐུང་དེ་ཡི་ཕྱེད།།
མཚན་མོ་གཉིད་ལོག་ཤི་དང་འདྲ།།
ན་རྒས་སྡུག་བསྔལ་སྣ་ཚོགས་ཀྱིས།།
ཕྱེད་པོའང་བདེ་བར་སྤྱད་དུ་མེད།།
སྐྱེ་བོ་ཀུན་གྱི་དྲུང་སྡོད་པའི།།
འཆི་བདག་གལ་ཏེ་མངོན་སུམ་མཐོང་།།
བྱ་བ་གཞན་དག་ལྟ་ཅི་སྨོས།།
ཟ་བར་དྲན་པའི་ནུས་པ་མེད།།
ཁྱོད་ཀྱིས་བྱ་བ་ཟིན་ནམ་ཞེས།།
འཆི་བདག་སྡོད་པར་མི་འགྱུར་གྱིས།།
ངེས་པར་བྱ་དགོས་ཡོད་ན་ནི།།
དེ་རིང་ཉིད་དུ་བརྟུན་ལ་གྱིས།།
A52

ལེགས་བཤད་སྣ་ཚོགས།
བདག་གི་བྱ་བ་མ་ཟིན་པས།།
རེ་ཞིག་དེ་རིང་ཁྱོད་བཞུགས་ཞེས།།
མཆི་མས་བརྣངས་ཏེ་གསོལ་བཏབ་ཀྱང་།།
འཆི་བདག་བཅོས་སུ་ག་ལ་རུང་།།
འདུ་འཛི་སྤངས་པ་བདེ་བ་སྟེ།།
མིན་ན་བཟང་པོ་རྣམས་དང་འགྲོགས།།
དུག་སྦྲུལ་གསོ་བ་ག་ལ་ལེགས། །
གསོ་ན་བཟླས་བརྗོད་བརྩོན་པར་བྱ།།
སེམས་ནི་རྣམ་པར་གཡེངས་པ་ལ།།
དམ་ཆོས་སྒྲུབ་པའི་གོ་སྐབས་མེད།།
ཉེ་བར་ཞི་བར་གནས་པ་ལ།།
སེམས་ནི་ལས་རུང་ཤིན་ཏུ་ཉེ །
དམིགས་པ་ཀུན་ལ་རབ་མཁས་ཤིང་།།
ཏིང་ངེ་འཛིན་གྱིས་སེམས་དུལ་བ།།
འཕགས་པའི་ཆོས་ལ་རབ་སྦྱངས་ན།།
454

ལེགས་པར་བཤད་པ་རིན་པོ་ཆེའི་གཏེར།
ཡོན་ཏན་ཀུན་གྱི་ཞིང་ས་ཡིན།།
བླུན་པོ་སློབ་པ་ངོ་ཚར་འཛིན།།
མཁས་རྣམས་མ་བསླབས་ངོ་ཚར་འཛིན།།
དེས་ན་མཁས་པ་རྒས་གྱུར་ཀྱང་།།
ཕྱི་མའི་དོན་དུ་རིག་པ་སློབ།།
ཤེས་རབ་མེད་པའི་རྒྱུ་མཚན་གྱིས།།
བླུན་པོ་ཡོན་ཏན་མི་སློབ་བོ།།
བརྟགས་ན་ཤེས་རབ་མེད་ཉིད་ཀྱིས།།
བླུན་པོས་འབད་པ་ལྷག་པར་དགོས།།
སྐྱེ་བ་སྔ་མར་མ་བསླབས་པས།།
ཚེ་འདིར་བླུན་པོར་མཐོང་ནས་ནི།།
ཕྱི་མར་བླུན་པོར་སྐྱེས་དོགས་པས།།
ཚེ་འདིར་དཀའ་ཡང་འབད་དེ་མཉན།།
བསྒོམས་ན་ཐོས་པ་མི་དགོས་ཞེས།།
བླུན་པོ་བློ་རྒྱ་ཆུང་དུ་སྨྲ།།
455,

ལེགས་བཤད་སྣ་ཚོགས།
ཐོས་པ་མེད་པར་བསྒོམ་པ་ཙམ།།
འབད་ཀྱང་དུད་འགྲོའི་སྒྲུབ་ཐབས་ཡིན།།
རྒྱུ་འབྲས་བསླུ་བ་མེད་པ་འདི། །
ཐམས་ཅད་མཁྱེན་པའི་ཁྱད་ཆོས་ཡིན།།
མ་བསླབས་པ་ལ་ཀུན་མཁྱེན་དུ།།
འགྲོ་ན་རྒྱུ་འབྲས་ག་ལ་བདེན།།
ཐོས་པ་མེད་པའི་བསྒོམ་པ་དེ།།
རེ་ཞིག་གྲུབ་ཀྱང་མྱུར་དུ་འཇིག །
གསེར་དངུལ་ལེགས་པར་བཞུ་ན་ཡང་13
མེ་དང་བྲལ་ན་སྲ་བར་འགྱུར།།
ཤེས་རབ་ཀྱིས་ནི་གཏིང་བརྟགས་ནས།།
ཉེས་རྒྱུ་སྤོང་བ་སྒོམ་པ་ཡིན།།
ལུས་ཀྱི་དྲི་མ་བཀྲུས་པ་ལྟར།།
བསྒོམས་ཀྱང་རིང་ཞིག་ལོན་ནས་ལྡོག །
456

ལེགས་པར་བཤད་པ་རིན་པོ་ཆེའི་གཏེར།
རྒྱུ་འབྲས་ཕུལ་བྱུང་མ་ཚོགས་པར།།
བདག་མེད་རྟོགས་ཀྱང་འཚང་མི་རྒྱ།།
ཐབས་མཆོག་དག་གིས་མ་བསྒྲུབས་པའི།།
བདེན་པར་མཐོང་ཡང་དགྲ་བཅོམ་མིན།།
དེས་ན་ཆོས་རྣམས་ལེགས་རྟོགས་ཏེ།།
ཏིང་ངེ་འཛིན་ལ་སེམས་བཞག་ན།།
ཉེས་པ་བག་ཆགས་དང་བཅས་པ།།
གང་གིས་སྤངས་པ་རྫོགས་འཚང་རྒྱ།།
གང་ལ་བློ་གྲོས་མི་ལྡན་ན།། ་
བསྟན་བཅོས་ལེགས་ཀྱང་སུ་ཞིག་ལེན།།
ནོར་བུས་སྤྲས་པའི་གསེར་གྱི་རྒྱན།།
མཛེས་ཀྱང་བ་ལང་ག་ལ་བལྟ།།
མཁས་པ་རྣམས་ཀྱིས་ལེགས་བཤད་ཀུན།།
ཤིན་ཏུ་བདེན་པར་གོ་བཞིན་ཏུ།།
དེ་དོན་ཉམས་སུ་མི་ལེན་ན།།
457

ལེགས་བཤད་སྣ་ཚོགས།
བསྟན་བཅོས་ཤེས་ཀྱང་ཅི་ཞིག་བྱ།།
རང་ལ་དགོས་པའི་བསྟན་བཅོས་རྣམས།།
ཉི་མ་རེ་རེར་ཚིག་རེ་བཟུང་།།
གྲོག་མཁར་དང་ནི་སྦྲང་རྩི་ལྟར། །
རིང་པོར་མི་ཐོགས་མཁས་པར་འགྱུར།།
ལེགས་པར་སྤྱོད་ལ་འཇུག་འདོད་ན།།
ཅི་ནས་འདི་ཡི་ཁ་མཉན་ཏེ།།
དམ་པ་ཀུན་ཏུ་སྲན་བཙུགས་ནས།།
སྲོག་ལ་བབས་ཀྱང་ལུགས་བཞིན་བསྐྱང་།།
དེ་ལ་འབད་པས་གཞུང་ལུགས་ནས།།
འབྱུང་བཞིན་གཉེན་པོས་བསྒྲུབ་ནུས་ན།།
མཁས་རྣམས་རྫུན་པ་མི་གསུང་གིས།།
འདི་ཡི་ཕན་ཡོན་ཕྱི་ནས་ལྟོས།།
སྔོན་ཡང་འདི་བཞིན་སྤྱད་རྣམས་འཕེལ།།
ད་ལྟ་ན་ཡང་དེ་ལྟར་མཐོང་།།
458

ལེགས་པར་བཤད་པ་རིན་པོ་ཆེའི་གཏེར།
གཏན་ཚིགས་བཟང་པོ་འདི་ཡིས་ནི།།
མ་འོངས་རྣམས་ཀྱང་ཕུན་ཚོགས་འཐོབ།།
བློ་ལྡན་རང་གིས་ཤེས་ན་ཡང་།།
མཁས་པའི་གཞུང་ལུགས་གུས་པས་བལྟ།།
རིན་ཆེན་ཤིན་ཏུ་བཟང་པོ་ཡང་།།
མ་བཙོངས་བར་དུ་རིན་ཐང་ཆུང་།།
ནགས་ཚལ་ཤིན་ཏུ་མང་མོད་ཀྱང་།།
ཙན་དན་ས་མཆོག་སྐྱེ་བ་ཉུང་།།
དེ་བཞིན་མཁས་པ་མང་ན་ཡང་།།
ལེགས་བཤད་འབྱུང་བ་ཤིན་ཏུ་དཀའ།།
རྟ་མཆོག་འགྲོ་བའི་ཚེ་ན་ཤེས།།
གསེར་དངུལ་བཞུ་ན་ཤེས་པར་འགྱུར།།
གླང་ཆེན་གཡུལ་ངོར་ཤེས་འགྱུར་ཏེ།།
མཁས་པ་ལེགས་བཤད་རྩོམ་ན་ཤེས།།
459.

ལེགས་བཤད་སྣ་ཚོགས།
གང་ཞིག་འཇིག་རྟེན་ཐམས་ཅད་ཀྱིས།།
རང་ལ་ཚད་མར་བྱེད་འདོད་ན།།
དེ་ཡིས་གཞུང་འདི་ལེགས་བརྟགས་ཏེ །
གཉེན་པོ་བསྐྱེད་ལ་འབད་དེ་བསྒྲུབ།།
འཇིག་རྟེན་བྱ་བ་ལེགས་ཤེས་པ།།
དེ་ཡིས་དམ་པའི་ཆོས་ལུགས་འགྲུབ།།
དེས་ན་ཆོས་ལུགས་སྤྱོད་པ་དེ།།
བྱང་ཆུབ་སེམས་དཔའི་རྣམ་ཐར་ཡིན།།
ལེགས་པར་བཤད་པ་རིན་པོ་ཆེའི་གཏེར་ལས་ཆོས་བརྟག་པ་ཞེས་བྱ་བ་རབ་ཏུ་བྱེད་པ་དགུ་པའོ།།
འཚོ་བྱེད་ཟས་སུ་སྒྲོ་བཏགས་ནས།།
སྨན་གྱིས་ནད་ཆེན་གསོ་བ་ལྟར།།
འཇིག་རྟེན་ལུགས་ཀྱི་རྗེས་འབྲངས་ནས།།
བདག་གིས་དམ་པའི་ཆོས་འདི་བསྟན།།
ཐོས་པ་རྒྱ་མཚོའི་གླིང་ལས་ལེགས་འཁྲུངས་ཤིང་སaང
བློ་གྲོས་ཀླུ་ཡི་དབང་པོས་ཡོངས་བཟུང་བ། །
དཔལ་ལྡན་ལེགས་པར་བཤད་པ་རིན་ཆེན་གཏེར།།
460

ལེགས་པར་བཤད་པ་རིན་པོ་ཆེའི་གཏེར།
བློ་གསལ་བློ་ཡི་བང་མཛོད་དགང་བ་དང་།།
མཁས་པ་རྣམས་ཀྱི་འདོད་དགུ་བསྒྲུབ་པའི་ཕྱིར།།
ཤཱཀྱའི་དགེ་སློང་ཀུན་དགའ་རྒྱལ་མཚན་དཔལ།།
བཟང་པོས་དགེ་བའི་ཡིད་ཀྱིས་ལེགས་བརྟགས་ནས།།
ཕྱོགས་རྣམས་གསལ་བར་བྱ་ཕྱིར་འདི་ཕྱེའོ།།
དེ་ལས་བྱུང་བའི་དགེ་བ་དྲི་མ་མེད།།
བསིལ་ཟེར་བྱེད་པའི་འོད་ལྟར་རབ་གསལ་བས།།
སྐྱེ་བོའི་སྙིང་གི་མུན་པ་ཕྱིར་བསལ་ཏེ།།
བློ་གསལ་བློ་ཡི་ཀུ་མུད་རྒྱས་གྱུར་ཅིག །
ཤེས་བྱ་ཀུན་ལ་རབ་སྦྱངས་པས།།
ཐམས་ཅད་མཁྱེན་པ་ཐོབ་བྱའི་ཕྱིར།།
དེས་ན་བདག་གི་བསྟན་བཅོས་འདི།།
རྫོགས་པའི་སངས་རྒྱས་ཐོབ་ཕྱིར་བྱས།།
ལེགས་པར་བཤད་པ་རིན་པོ་ཆེའི་གཏེར་ཞེས་བྱ་བའི་བསྟན་
བཅོས་ཡུལ་བྱང་ཕྱོགས་ཀྱི་རྒྱུད་ཁ་བ་ཅན་གྱི་ལྗོངས། བྱང་ཆུབ་སྙིང་
པོ་རྡོ་རྗེའི་གདོན་ལས་དཔག་ཚད་བརྒྱ་བགྲོད་པའི་གནས། གཙང་ལ་
461,

ལེགས་བཤད་སྣ་ཚོགས།
སྟོད་གྲོམ་པ་དཔལ་ས་སྐྱའི་གཙུག་ལག་ཁང་ན་གནས་པ། འཇམ་པའི་
དབྱངས་ཀྱི་ཐུགས་ཀྱི་འོད་ཟེར་གྱིས་བློའི་པདྨའི་ཟེའུ་འབྲུ་ཅུང་ཟད་
ཁ་ཕྱེ་བས། སྒྲ་དང༌། ཚད་མ་དང་། སྙན་ངག་དང་། སྡེབ་སྦྱོར་དང་།
ཚིག་གི་རྒྱན་དང་། བདེ་བར་གཤེགས་པའི་གསུང་རབ་ཀྱི་དོན་ཡོངས་
སུ་གྲགས་པ་ཕལ་མོ་ཆེ་ཐོས་ཤིང་རྟོགས་ནས་ཁོང་དུ་ཆུད་ཅིང་འདྲིས་
པར་བྱས་པས། ལུང་དང་། རིགས་པ་དང་། མན་ངག་གི་གནད་ཕྱིན་
ཅི་མ་ལོག་པར་བློ་གྲོས་ཀྱི་སྣང་བ་ཐོབ་པ། འཆད་པ་དང་། རྩོམ་པ་
དང་། རྩོད་པ་ལ་སོགས་པའི་ཚུལ་ལ་སྤོབས་པ་དགེ་བ་ཅན། ཤཱཀྱའི་
དགེ་སློང་རིགས་པར་སྨྲ་བ་ཀུན་དགའ་རྒྱལ་མཚན་དཔལ་བཟང་པོ་
ཞེས་བྱ་བས། དཔལ་ས་སྐྱའི་དགོན་པར་ལེགས་པར་སྤྱད་པ་རེ་ཞིག་
རྫོགས་སོ།།མངྒ་ལཾ།། །།
462

གུང་ཐང་བསྟན་པའི་སྒྲོན་མེ།

ལེགས་པར་བཤད་པ་ཆུའི་བསྟན་བཅོས།
༄༅།།ལེགས་པར་བཤད་པ་ཆུའི་བསྟན་བཅོས་
བཞུགས་སོ།།
གུང་ཐང་བསྟན་པའི་སྒྲོན་མེས་མཛད།
མཁྱེན་པའི་གཏིང་མཐའ་མི་མངོན་ཞིང་།།
ཐུགས་རྗེའི་ཡིད་བཞིན་ནོར་གྱིས་གཏམས།།
མཛད་པའི་རླབས་ཕྲེང་གཡོ་བ་ཅན།།
ཐུབ་དབང་ཆོས་ཀྱི་རྒྱ་མཚོ་རྒྱལ།།
རྙོག་བྲལ་དྭངས་པའི་ཆུ་རྒྱུན་གྱིས།།
ལུས་ཅན་གདུང་བ་ཞི་བྱེད་ལྟར།།
ལེགས་བཤད་གསར་པའི་བདུད་རྩི་ཡིས།།
བློ་ལྡན་སྐྱེ་བོ་དབུགས་དབྱུང་བྱ།།
དྲི་བཟང་བསྒོས་པའི་ཆུ་གཙང་དེ།།
མཆོད་ཡོན་ཞབས་བསིལ་བསང་གཏོར་སོགས།།
， 463

ལེགས་བཤད་སྣ་ཚོགས།
གང་དུ་བྱས་ཀྱང་ལེགས་པ་ལྟར། །
ལེགས་བཤད་གཏམ་ནི་ཀུན་ལ་མཛེས།།
ལུགས་གཉིས་བླང་དོར་ཤེས་པ་ཡིས།།
N ན་གནས་སྐབས་མཐར་ཐུག་དོན་འགྲུབ་སྟེ།།
བརྟག་པ་ཀུན་ལ་མཁས་པ་ཡིས།།
དེད་དཔོན་རྒྱ་མཚོར་ཞུགས་པ་བཞིན།།
ཆུ་ཕྲན་བརྒལ་བར་མི་ནུས་དེས།།
རྒྱ་མཚོ་རྐྱལ་གྱིས་ག་ལ་ཆོད།།
ཡ་རབས་ལུགས་ཀྱང་མི་ཤེས་ན།།
ཆོས་ཀྱི་དེ་ཉིད་ཇི་ལྟར་རྟོགས།།
གཟུར་གནས་རིག་པར་ལྡན་པ་དེས།།
གཞན་གྱི་ཡོན་ཏན་ལེན་པར་བྱེད།།
སྤང་ལྗོངས་གཙང་མའི་དལ་འགྲོ་མ།།
ལྷུང་ལྷུང་ཟེར་ཞིང་མེ་ཏོག་འཐུ།།
464

ལེགས་པར་བཤད་པ་ཆུའི་བསྟན་བཅོས།
ངན་པས་ཕྱོགས་མཐའ་བསྐོར་ན་ཡང་།།
སྐྱོན་གྱི་རིགས་རྣམས་སྡུད་པར་བྱེད།།
ངམ་གྲོག་ས་རལ་ཅན་གྱི་ཆུས།།
འདམ་གྱི་སྙིགས་མ་འདྲེན་དང་མཚུངས།།
ཡོན་ཏན་དང་པོར་སློབ་དཀའ་ལ།།
ཤེས་བཞིན་མེད་ན་ཉམས་པ་སླ།།
ཆུ་ཐིགས་བསགས་པས་འགེངས་དཀའ་ཡང་།།
བོ་ན་ཅིག་ཅར་ཉིད་དུ་འཛད།།
དཀའ་སྤྱད་ཁུར་དུ་འཁྱེར་ནུས་ན།།
བྱ་བ་གང་ཡང་དཀའ་བ་མེད།།
ཆུ་ཡི་ནང་དུ་ཞུགས་པ་དེར།།
ཆར་གྱིས་ལྷག་པར་གནོད་མི་འགྱུར།།
465

ལེགས་བཤད་སྣ་ཚོགས།
རྒྱུན་ཆགས་བརྩོན་པ་མ་བཏང་བར།།
བགས་ཀྱིས་བསྒྲུབས་ན་ཅི་ཡང་འགྲུབ།།
ཆུ་བོ་དལ་གྱིས་འབབ་པ་ཡིས།།
ཡངས་པའི་ས་ཆེན་བསྐོར་ནས་འགྲོ།། -
བྱ་བ་ཆེན་པོ་ཡུན་གྱིས་བསྒྲུབ།།
ངང་ཐུང་འབད་པས་མཐར་མི་ཕྱིན།།
རླུང་ཆེན་དལ་ཡང་རིང་འགྲོ་ལ།།
རྦ་རླབས་དྲག་ཀྱང་ཆེར་མི་འགྲོ།།
བྱ་བ་ཉམས་ཀྱིས་མི་ལྕོགས་ན།།
གཞན་གྱིས་རྦད་ཀྱང་བྱར་མི་རུང༌།།
རྐྱལ་མི་ཤེས་ན་གཞན་དག་གིས།།
བསྐུལ་ཡང་ཆུ་ནང་ཅི་ཕྱིར་མཆོང་།།
ཆུ་བོ་ཐུན་མོང་མཆོད་ཡོན་ཏེ །།
ཉི་ཟླ་ཐུན་མོང་སྒྲོན་མེ་གསལ།།
466

ལེགས་པར་བཤད་པ་ཆུའི་བསྟན་བཅོས།
དམ་པ་ཐུན་མོང་གཙུག་རྒྱན་དང་།།
དམ་ཆོས་ཐུན་མོང་བདུད་རྩི་ཡིན།།
དར་ཆེན་གྲུ་གཟིངས་རྒྱ་མཚོའི་རྒྱན།།
སྤྲིན་བྲལ་ཟླ་བ་ནམ་མཁའི་རྒྱན།།
མཁས་པའི་སྐྱེ་བོ་བསྟན་པའི་རྒྱན།།
རུ་འདྲེན་དཔའ་བོ་དཔུང་གི་རྒྱན།།
ཡ་རབས་མཛངས་སྤྱོད་དཔོན་དང་འབངས།།
ཕན་ཚུན་ལེགས་ཚོགས་གོང་དུ་སྤེལ།།
རྒྱ་མཚོ་ཆེ་དང་ཆུ་བོ་རྣམས།།
རེས་མོས་ཚུལ་གྱིས་གྲོགས་སུ་འགྱུར།།
རྗེ་བོ་ངན་དང་གཡོག་ངན་པ།།
གཉིས་ཀས་གཉིས་ཀ་རྒུད་བྱེད་དེ།།
རྫོ་གསར་ནང་དུ་ཆུ་བླུགས་ན།།
གཉིས་ཀ་ཆུད་ཟོས་བརླག་པར་འགྱུར།།
， 467

ལེགས་བཤད་སྣ་ཚོགས།
ཤེས་རློམ་དབང་ཅན་མང་བ་ཡིས།།
ཡུལ་ཁམས་མདུན་གྲོས་འཇིག་འགྱུར་ཏེ།།
གཡས་གཡོན་ཀུན་ནས་ཆུ་འབུར་བའི།།
ས་ལ་མཁར་ཁྱིམ་བརྟན་མི་སྲིད།།
རྗེ་འབངས་མཐུན་ན་དགྲ་སྡེ་ཡིས།།
ཐུབ་དཀའ་སོ་སོར་གྱེས་ན་མིན།།
རྟ་ཡིས་བརྒལ་དཀའི་ཆུ་བོ་ཡང་།།
མང་དུ་གྱེས་ན་ལུག་ཀྱང་བགྲོད།།
ཆོས་ལྡན་རྒྱལ་པོས་ཁྲལ་བསྡུས་ཀྱང་།།
དེ་ཉིད་ཀྱིས་ནི་འབངས་རྣམས་སྐྱོང་།།
སྤྲིན་ཆེན་རྒྱ་མཚོའི་ཆུ་དྲངས་ཏེ།།
དལ་གྱིས་འབེབས་པས་འཛིན་མ་སྐྱོང་།།
རྒྱལ་ངན་འབངས་ཀྱི་ཟས་ནོར་ཀུན།།
ཕྲོགས་ཀྱང་ད་དུང་ལྟོགས་ཤིང་བཀྲེན།།
རྒོད་མ་ཁ་ཡིས་རྒྱ་མཚོའི་ཆུ།།
468

ལེགས་པར་བཤད་པ་ཆུའི་བསྟན་བཅོས།
འཐུང་གིན་རྟག་ཏུ་འབར་དང་མཚུངས།།
གཙོ་བོ་ངན་པ་རྟག་བཀུར་ཡང་།།
གསུག་དང་བྲལ་བ་ཙམ་གྱིས་སྡང་།།
ཆུ་བོ་ཉིན་ཞག་མང་བསྐོལ་ཀྱང་།།
མེ་དང་བྲལ་བའི་མོད་ལ་གྲང་།
ཁེངས་དྲེགས་གདུག་རྩུབ་ཆེ་བ་ཡི།།
དཔོན་ལ་སུ་ཡང་བརྟེན་མི་སྤྲོ།།
ཤིན་ཏུ་འཁྲུགས་པའི་རྦ་ཀློང་དུ།།
ཉ་ལ་སོགས་ཀྱང་སྡོད་མི་བྱེད།།
བརྩེ་ཞིང་ཕན་གདགས་ནུས་པ་དེར།།
སྐྱེ་བོ་ཐམས་ཅད་ངང་གིས་འདུ།།
ཡིད་བཞིན་གྱི་ནི་རྒྱ་མཚོའི་ངོགས།།
འགྲོ་བ་ཀུན་གྱིས་བརྟེན་པར་བྱེད།།
ཆེ་མཐོ་བརྟེན་པས་དཔལ་ཐོབ་ཀྱང་།།
དེ་ལས་ལྷག་པའི་འཇིགས་པ་འབྱུང་།།
༈ ， 469 .

ལེགས་བཤད་སྣ་ཚོགས།
རྒྱ་མཚོ་རིན་ཆེན་འབྱུང་གནས་དེ།།
གདུག་ཅན་ན་ཀྲའི་གྲོང་ཡང་ཡིན།།
རྒྱུས་མེད་མི་ལ་གསར་འགྲོགས་ཀྱིས།།
ཡིད་བརྟན་བྱེད་པ་ཉམས་པའི་རྒྱུ། །
རྒྱལ་སྲས་ངང་པའི་སྡེ་དཔོན་ཡང་།།
མཚོ་གསར་བརྟེན་པས་རྙི་ཡིས་ཟིན།།
རྣ་བ་སྲབ་པའི་མཛའ་གཅུགས་དེ ། །
རིང་མིན་དབྱེན་གྱིས་སོ་སོར་གཏོང་།།
ཆུ་དང་འོ་མ་རོ་གཅིག་ཏུ།།
འདྲེས་པ་ངང་པའི་མཆུ་ཡིས་འབྱེད།།
མཁས་པས་བདེན་བརྫུན་བརྟགས་ནས་བྱེད།།
བླུན་པོ་གྲགས་པའི་རྗེས་སུ་རྒྱུག །
ཆུ་ནང་ཅལ་གྱི་སྒྲ་བསྒྲགས་པས།།
གཅན་གཟན་རི་དྭགས་ཕལ་ཆེར་བྲོས།།
470

ལེགས་པར་བཤད་པ་ཆུའི་བསྟན་བཅོས།
འགྲོགས་ན་ལེགས་སྤྱོད་འཕེལ་འགྲིབ་ལས།།
དགེ་དང་སྡིག་པའི་གྲོགས་འགྱུར་ཏེ། །
དྭངས་བསིལ་འདྲ་ཡང་ཕན་གནོད་ལས།།
སྨན་གྱི་ཆུ་དང་དུག་ཆུར་འཇོག །
སྡིག་གྲོགས་གཡེམ་མའི་འཛུམ་དཀར་ལས།།
ཤ་ཚའི་གདུག་རྩུབ་ཁྲོ་གཉེར་བཟང་།།
ཐན་ཁྱེར་སྤྲིན་གྱི་མདོག་དཀར་ཡང་།།
ཆུ་ལྡན་སྤྲིན་ནག་ཞིང་པའི་གསོས།།
བློ་ལྡན་རང་བཞིན་བཟང་པོ་དེ།།
མཆོག་དམན་བར་མ་ཀུན་གྱིས་བསྟེན།།
འཇུག་ངོགས་བདེ་བའི་རྫིང་བུ་ལ།།
སྐྱེ་བོ་ཐམས་ཅད་དགའ་བཞིན་འཇུག །
ཁེངས་དྲེགས་སྤྱོད་པ་རྩིང་བ་ལ།།
དོན་མེད་རྣམས་ཀྱང་དགྲ་རུ་སྡང་།།
རྒྱགས་ཤིང་འཕྱར་བའི་གངྒཱ་མ།།
471

ལེགས་བཤད་སྣ་ཚོགས།
ཛ་ཧུ་ཁྲོས་པས་ཧུབ་ཀྱིས་བཏུངས།།
ཉམ་ཆུང་སྟེང་དུ་དཔའ་ཐལ་ནི།། །
ཉམ་ངའི་གཡང་དུ་ལྷུང་འགྱུར་ཏེ །
ཆུ་ལ་རྐྱལ་གྱིས་དྲེགས་པའི་ཉ། །
སྐམ་ལ་ཡར་ན་འཆི་བར་འགྱུར།།
རིགས་ངན་ཅུང་ཟད་འབྱོར་ན་ཡང་།།
རྒྱལ་པོ་ལྟ་བུའི་ཁེངས་དྲེགས་འཛིན།།
གཅོང་རོང་དོག་མོའི་ཆུ་ཕྲན་དེ།།
འུར་སྒྲ་རྒྱ་མཚོའི་རྦ་ཀློང་འདྲ།།
ཡངས་པའི་རྒྱལ་ཁམས་མ་མཐོང་བ།།
ས་མཐའི་བློན་པོ་རང་མཐོང་ཆེ།།
ཁྲོན་པའི་ཆུ་ལ་འགྱིངས་པ་ཡི།།
རུས་སྦལ་རྒྱ་མཚོའི་གཏམ་གྱིས་ཤི།།
ཐ་ཤལ་རྣམས་ནི་མགུ་སླ་ཞིང་།།
མགུ་བའི་མོད་ལ་ཁྲེལ་ཡང་སླ།།
472

ལེགས་པར་བཤད་པ་ཆུའི་བསྟན་བཅོས།
ཕུ་ཐག་ཐུང་བའི་ཆུ་ཕྲན་དེ།།
དྲུབས་དང་བྲི་བ་ཡུད་ཙམ་ཡིན།།
མ་རབས་གཅེས་པར་བསྐྱངས་ན་ཡང་།།
དྲིན་དུ་མི་ཚོར་འཁྲུག་པར་བྱེད།།
བསིལ་བའི་ཆུ་ཡིས་བྲན་ན་ཡང་།། .
རྡོ་ཞུན་ལྷག་པར་ཁོལ་ཞིང་ཚ།།
དམ་པ་རྣམས་ལ་གནོད་བྱས་ཀྱང་།།
ཁྲོ་མེད་བཟོད་པས་བདེ་བར་གནས།།
བཙོ་ཡི་སྔགས་ཀྱིས་བཏབ་པའི་ཆུ།།
ཁོལ་བཞིན་པ་ཡིས་བྲན་ཀྱང་བསིལ།།
ཁྲེལ་མེད་རྣམས་ལ་ཕན་བཏགས་ཀྱང༌།།
བྱ་བ་ཟིན་ན་བརྗེད་པར་འགྱུར།།
ཆུ་བོའི་ཕ་རོལ་བརྒལ་བ་ན།།
གྲུ་གཟིངས་ལྟོས་པ་མེད་པར་འདོར།།
473

ལེགས་བཤད་སྣ་ཚོགས།
མི་ངན་རེ་རེའི་བྱེད་པས་ཀྱང་
ཡུལ་ཁམས་ཆེན་པོ་ཕུང་བར་བྱེད།།
དྲང་སྲོང་གདུག་པ་མཆོངས་པ་ཡིས།།
སི་ཏ་ཚལ་བརྒྱར་གྱེས་ཞེས་གྲགས།།
དམུ་རྒོད་སྐྱེ་བོས་སུན་ཕྱུང་རྣམས།།
དམ་པ་ལ་ཡང་ཡིད་མི་ཆེས།།
ཆུ་ཟླས་བསླུས་བྱས་ངང་པ་ཡིས།།
ཉིན་མོའང་པད་རྩ་ཟ་མི་བྱེད། །
སྐྱེ་བོ་ངན་པ་བཅོས་ན་ཡང་།།
རྐྱེན་དང་འཕྲད་ཚེ་རང་མཚང་སྟོན།།
ཆུ་ཀླུང་འོལ་ཁ་བསྒྱུར་བ་དེ།།
བྲུབས་ཚེ་སྔར་གྱི་ལམ་དུ་འགྲོ།།
དམ་པ་མཐོ་དམན་འབྱོར་རྒུད་སོགས།།
ཅིས་ཀྱང་རང་བཞིན་མི་འགྱུར་ཏེ།།
ཆུ་བོ་བསིལ་ལམ་ཚ་ན་ཡང་།།
474

ལེགས་པར་བཤད་པ་ཆུའི་བསྟན་བཅོས།
རླན་གྱི་རང་བཞིན་ག་ལ་འདོར།།
མི་བསྲུན་སྐྱེ་བོ་གདམས་པ་ལས།།
ནན་ཏུར་ལས་ཀྱིས་གདུལ་བར་སླ།།
གོས་ཀྱི་དྲི་མ་འཁྲུད་པ་ལ།།
གཙང་མའི་ཆུ་ལས་འགྱུར་བྱེད་བཟང་།
ལུས་ཅན་ནང་གི་སྐྱོན་ཡོན་རྣམས།།
ཕྱི་རོལ་སྤྱོད་པས་མཚོན་ནུས་ཏེ།།
ཆུ་སྐྱར་ལྡིང་བས་ཆུ་བོ་དང་།།
དུ་བ་ལས་ནི་མེར་ཤེས་བཞིན།།
གཞན་གྱི་སྐྱོན་ཡོན་མཐོང་སླ་ཡང་།།
རང་གི་སྤྱོད་ཚུལ་མཐོང་བར་དཀའ།།
མཚོ་ནང་ནམ་མཁའི་ཟླ་སྐར་ཀུན།།
གསལ་ཡང་རང་གི་གཏིང་མི་མཐོང་།།
བསམ་ངན་གཡོ་སྒྱུའི་བྱ་བ་ནི།།
ལམ་རྒྱུག་འདྲ་ཡང་ཕུགས་སུ་ཕུང་།།
475

ལེགས་བཤད་སྣ་ཚོགས།
ཆུ་ཀླུང་གྱ་གྱུར་བགྲོད་པ་ཡང་།།
བབས་ཀྱིས་ཐུར་ནས་ཐུར་དུ་འགྲོ།།
རིགས་རྒྱུད་ཟད་འདོད་བུ་ངན་སྐྱེ།།
བསོད་ནམས་ཟད་འདོད་བསམ་ངན་འཆར།།
རང་ཉིད་བརླག་འདོད་རིག་པ་རྒོད།།
ཆུ་མིག་སྐམ་འདོད་སྙིགས་མ་མང་།།
བླུན་པོས་ངལ་བརྒྱས་བསྒྲུབས་ན་ཡང་།།
གྲགས་པ་བློ་ལྡན་གཞན་གྱིས་འཁྱེར།།
རི་ལས་སྐྱེས་པའི་པད་མ་ཡང་།།
བསྐྱེད་པའི་གྲགས་པ་ཆུ་ཡིས་འཐོབ།།
ལུང་རྟོགས་ཡོན་ཏན་མི་ལྡན་ཡང་།།
དམ་པར་སྒྲོག་པས་སྐྱེ་བོ་བསླུ། །
སྦྲང་ཆར་བཅུད་དང་བྲལ་བ་ཡི།།
ཐན་ཁྱེར་སྤྲིན་གྱི་འབྲུག་སྒྲ་བཞིན།།
476

ལེགས་པར་བཤད་པ་ཆུའི་བསྟན་བཅོས།
སྙིགས་དུས་རང་བྱུང་ཀུན་མཁྱེན་རྣམས།།
སྦྱངས་ཚེ་ཕལ་པ་ལས་ཀྱང་རྟུལ།།
རང་བྱུང་ཆུ་ཚན་སྔར་ཚ་ཡང་། །
བསྐོལ་ན་ཆུ་གྲང་རྗེས་སུ་ཁོལ།།
དྲེད་པོ་ཁ་ཡི་ཆོས་བཤད་མཁན།།
ཤེས་རྒྱུད་གདོལ་པ་ལས་ཀྱང་ཐུ།།
དགུན་དུས་རླངས་པ་ན་བུན་བཞིན།།
འཐིབས་པའི་ཀློང་དེ་ལྷག་པར་གྲང་།།
དམ་པའི་སྐྱེ་བོ་ཉམ་ཐག་ཀྱང༌།།
ཆོས་དང་འགལ་བའི་ལས་མི་བྱེད།།
ཆར་འདོད་བྱིའུ་སྐོམ་ན་ཡང་།།
ས་ལ་བབས་པའི་ཆུ་མི་འཐུང་།།
དགེ་སྦྱོར་བརྩོན་པར་འདོད་པ་དང་།།
ལོག་པའི་འཚོ་བ་སྒྲུབ་པ་འགལ།།
མེ་ཏོག་སྐྱེས་པར་འདོད་པ་ཡིས།།
༣ལ ཡུ་

་ ལེགས་བཤད་སྣ་ཚོགས།
ཆུ་ཚན་བླུགས་ན་ཕན་འགྱུར་རམ།།
ཆེན་པོ་རེ་ཞིག་རྒུད་ན་ཡང་།།
སློདི་ནས་གཟི་བྱིན་རྒྱས་པར་འགྱུར།།
འཁྱགས་པའི་སྦུགས་སུ་ཚུད་པའི་མཚོ།།
སོ་ག་རིམ་གྱིས་འཕྱུར་ནས་འོང་།།
བློ་དང་རྩོལ་བ་ཞན་པའི་མིས།།
ཕུན་ཚོགས་ཐོབ་ཀྱང་མོད་ལ་འགྲིབ།།
རྫིང་ཆུང་ལྷག་ཆུ་ཆད་པ་དེ ། །
སླར་ཡང་མྱུར་དུ་སྐམ་པར་འགྱུར།།
ནོར་མེད་མཆོར་དང་ཁ་ཞིམ་འདོད།།
གཞུང་ལུགས་མ་སྦྱངས་མཁས་ཁུར་འཛིན།།
ཆུ་རྐྱལ་མི་ཤེས་མཚོ་བརྒལ་བ།། །
བསམ་བཞིན་རང་སྡུག་ཉོས་པ་ཡིན།།
མངའ་ཐང་བློ་རྒྱ་སྐྱེད་ཆེས་པས།།
བསོད་ནམས་ཚད་ལས་འགོང་མི་རུང་།།
478

ལེགས་པར་བཤད་པ་ཆུའི་བསྟན་བཅོས།
མཚོ་ཆུང་རང་གི་ཁྲོན་པ་ཡི།།
ཚད་ལས་རྒྱས་ན་བོ་བར་འགྱུར།།
དོན་ཆེན་ཐོག་ཏུ་མ་བབས་པའི།།
དུས་ནས་ཐབས་དང་རིམ་གྲོ་བྱ།།
ཆུ་ལོན་སྔར་ནས་མ་བརྩིགས་ན།།
བྲུབས་ནས་འོལ་ཁ་བསྒྱུར་བ་དཀའ།།
དོན་མེད་ལས་ལ་ཕོད་བཙུགས་ནས།།
རང་ཉིད་ཉམས་བྱེད་དཔའ་བོ་མིན།།
ཆུ་ཡི་ནང་གི་གཟུགས་བརྙན་ལ།།
མཆོངས་པས་སེང་གེ་ཤི་དང་འདྲ།།
དགྲ་བོ་འདུལ་བར་འདོད་ན་ཡང་།།
སྐྱོང་ཚུལ་དལ་ཞིང་འཇམ་པར་བྱ།།
ཆུ་སྐྱར་འཇབ་ཅིང་འགྲོ་བ་ཡིས།།
ཉ་ལ་སོགས་པ་འཛིན་ལ་ལྟོས།།
མ
 479.

ལེགས་བཤད་སྣ་ཚོགས།
གཞན་ཕྱོགས་འབྱོར་པ་ལ་སྡང་བས།།
རང་གི་བསོད་ནམས་ཉམས་པར་ཟད།།
ཆུ་ཀླུང་དྲག་པོར་མཆོངས་པ་ན།།
བདག་ཉིད་འཆི་ཡིས་དེར་མི་གནོད།།
དེ་བས་དགྲ་ལས་རྒྱལ་འདོད་ན།།
ཡོན་ཏན་སྒྲུབ་ལ་འབད་པར་བྱ།།
ཆུ་བོ་ཆེ་ལ་བརྒལ་བའི་ཐབས།།
ཐང་ནས་གྲུ་གཟིངས་འཆོས་པ་ཡིན།།
རང་ལས་བསོད་ནམས་མ་ཉམས་ན།།
དགྲ་བོ་ཁོ་ནས་མི་ཐུབ་སྟེ།།
ཆུ་མིག་རང་བཞིན་མ་སྐམ་བར།།
ས་ཡིས་མནན་ཀྱང་འགོག་མི་ནུས།།
དབུལ་ཕྱུག་དར་རྒུད་མཐོ་དམན་ཀུན།།
སྔོན་སྤྱད་ལས་ཀྱི་གོ་རིམ་སྟེ།།
ཆུ་ཡི་དཀྱིལ་འཁོར་བསྲུབས་པ་ལས།།
480

ལེགས་པར་བཤད་པ་ཆུའི་བསྟན་བཅོས།
རི་གླིང་ཁོར་ཡུག་རིམ་པར་ཆགས།།
མཁས་པ་ཕལ་ཆེར་དབུལ་འགྱུར་ལ།།
བླུན་པོའི་སྐྱེ་བོ་ནོར་གྱིས་ཕྱུག །
རྙོག་མ་ཅན་གྱི་ཆུ་བོ་ལ།།
སྦལ་ལྕོང་འབུ་སྲིན་ལྷག་པར་མང་།།
བརྒྱ་ཡི་ནང་ནས་དཔའ་བོ་དང་།།
སྟོང་གི་ནང་ནས་མཁས་པ་སྟེ།།
མ་དྲོས་མཚོ་ལས་ཆུ་གསེར་དང་།།
རྒྱ་མཚོ་ཆེ་ལས་ནོར་བུ་འབྱུང་།།
བློ་དང་མི་ལྡན་སྐྱེ་བོ་ཡིས།།
འབྱོར་པ་རྙེད་ཀྱང་སྤྱོད་མི་ཤེས།།
ཁྱི་ནི་སྐོམ་ཡང་ཆུ་ཀླུང་ལ།།
ཧུབ་ཀྱིས་མི་འཐུང་ལྡག་པར་བྱེད།།
རང་གཞན་སུ་ལའང་མི་ཕན་པའི།།
ནོར་དེ་མེད་པ་ཉིད་དང་མཚུངས།།
481

ལེགས་བཤད་སྣ་ཚོགས།
ཆུ་མེད་ས་གཞི་རྒྱ་ཆེ་ཡང་།།
མྱ་ངམ་ཐང་ཞེས་ཀུན་གྱིས་འདོར།།
ལོངས་སྤྱོད་སྤེལ་བར་འདོད་པས་ཀྱང༌།།
ཅུང་ཟད་གཏོང་ཚུལ་ཤེས་དགོས་ཏེ །
ཁྲོན་ཆུ་བཅུས་ན་འཕེལ་འགྱུར་ཞིང་།།
བཞག་ན་སྙིགས་མས་སྐམ་པར་འགྱུར།།
བླུན་རྨོངས་འབྱོར་པ་རྒྱ་ཆེ་ཡང་།།
སྡུག་བསྔལ་རྒྱུ་ལས་མ་འདས་ཏེ །
གསེར་རིའི་བར་གྱི་རོལ་མཚོ་རྣམས།།
རྟག་ཏུ་མུན་པའི་སྨག་གིས་ནོན།།
འབྱོར་ལྡན་བསོད་ནམས་གསོག་དགོས་ཏེ།།
བསོད་ནམས་ཉམས་ན་རྒུད་པ་སླ།།
ལྗོན་ཤིང་ཡལ་ག་རྒྱ་ཆེ་ཡང་།།
ཆུ་དང་བྲལ་ན་སྐམ་པར་འགྱུར།།
482

ལེགས་པར་བཤད་པ་ཆུའི་བསྟན་བཅོས།
བསོད་ནམས་མཐུ་དང་དགེ་བའི་བློ།།
ཕན་ཚུན་རྒྱུར་གྱུར་སྐལ་པ་བཟང་།།
ཆུ་ཡི་ཆར་དང་ཆར་གྱི་ཆུ།།
རྒྱས་བྱེད་རེ་མོས་གྲོགས་སུ་འགྱུར།།
ཁ་བཤད་མང་ངམ་ཉུང་ཡང་རུང་།།
དགོས་དོན་ལག་ཏུ་བླངས་ན་གོ།།
ཆུ་ཞེང་ཆེ་ཆུང་ཅི་འདྲ་ཡང་།།
ཟབ་དང་མི་ཟབ་བརྒལ་ན་ཤེས།།
ལེགས་བྱས་སྲོལ་འབྱེད་མཁས་པ་སྟེ།།
དེ་ཡི་རྗེས་སུ་འཇུག་པ་སླ།།
ཅང་ཤེས་རྟ་ཡིས་རབ་བརྒལ་བས།།
ཕྱི་བཞིན་ཁྱི་ཡང་འབྲང་བར་བྱེད།།
མཁས་པ་ཀུན་ལ་སྙོམས་ལྡན་ཞིང་།།
ཕྱོགས་རེའི་མིག་ཅན་ཆགས་སྡང་ཆེ།།
བུམ་པ་གང་བ་བཀུར་བར་སླ།།
483.

ལེགས་བཤད་སྣ་ཚོགས།
ཕྱེད་ཙམ་གང་བ་ཡོ་འཁྱོམ་མང་།།
བསམ་ཚད་ཁ་རུ་འདོན་པ་དེར།།
གཏད་སོ་མེད་ཅེས་ཀུན་གྱིས་བརྙས།།
ཤག་ཤག་འབབ་པའི་ཆུ་བོ་ལ།། །
བྱིས་པ་རྣམས་ཀྱང་རྒལ་བར་བྱེད།།
ཁ་ཉུང་བཞིན་འཛུམ་གནད་ཕིགས་པ།།
དེ་ལ་ཀུན་གྱིས་བག་ཟོན་བྱེད།།
སྒྲ་མེད་མེར་གྱིས་འགྲོ་བ་ཡི།།
ཆུ་ཀླུང་གཏིང་མཐའ་དཔོག་པར་དཀའ།།
ཆུ་ལ་རི་མོ་བྲིས་པ་བཞིན།།
སྡིག་སེམས་མོད་ལ་འདོར་བྱ་ཞིང་།།
དགེ་བའི་དམ་བཅའ་རྡོ་བ་ཡི།།
རི་མོ་བཞིན་ཏུ་བརྟན་པར་བྱ།།
བསམ་པ་བཟང་ན་འཇིག་རྟེན་གྱི།།
བྱ་བ་ཀུན་ཀྱང་ཆོས་སུ་འགྲོ།།
484

ལེགས་པར་བཤད་པ་ཆུའི་བསྟན་བཅོས།
ཟོ་ཆུན་ལ་བརྟེན་འོབས་ཀྱི་ཆུ།།
ཤིན་ཏུ་མཐོ་བའི་རི་རྩེར་འགྲོ།།
གཙོ་བོར་ལས་འབྲས་དཀོན་མཆོག་ལ།།
བློ་ཕུགས་གཏད་ན་ཅི་བསམ་འགྲུབ།།
ལྷ་ཡི་རྒྱལ་པོས་ཆར་ཕབ་ན།།
ལོ་ཏོག་ཕུན་སུམ་ཚོགས་པར་འགྱུར།།
འཇིག་རྟེན་ཚངས་པའི་རལ་ཀློང་དུ་།།
འཁྱམས་པའི་སརྒ་མཐར་སོན་ཏེ།།
སྒྲིབ་གཉིས་དྲི་མ་འཁྲུད་པའི་ཕྱིར།།
དམ་པའི་ཆོས་ཀྱི་ལམ་དུ་འདྲེན།།
ཆུ་རིགས་བདུན་ལས་མཆོག་གྱུར་པའི།།
ཆུ་མགོ་གངས་ལ་ཐུག་པ་བཞིན།།
ཆོས་ཀྱང་འཁྲུལ་བྲལ་མ་ནོར་བ།།
རྒྱལ་བའི་བཀའ་ལས་འབྱུང་བ་དགོས།།
A82 485 
༈

ལེགས་བཤད་སྣ་ཚོགས།
དེ་ནས་ཟབ་རྒྱས་ཉམས་ལེན་གྱི།།
ལམ་གསུམ་རིམ་པར་འབབ་པ་ཡི་།།
གདམས་ངག་ཚང་ལ་མ་ནོར་བ།།
སྐལ་བཟང་རྣམ་སད་མཆོད་ཡོན་ཡིན།།
འོན་ཀྱང་དུས་ཀྱིས་ཆེར་སྙིགས་ཚེ།།
འཇམ་དབྱངས་བླ་མས་གསལ་མཛད་དེ།།
རྒྱ་མཚོར་བྱིངས་པའི་རིག་བྱེད་བཞི།།
ཉ་ཡི་གཟུགས་ཀྱིས་བཏོན་པ་བཞིན་།།
འདི་འདྲའི་བསྟན་དང་མཇལ་བཞིན་དུ།།
ལྟར་སྣང་ལམ་ལ་སུ་ཞིག་འཇུག །
ལྷ་ཡི་ཆུ་བོ་གང་གཱའི་རྩར།།
བ་ཚཱའི་ཁྲོན་པ་སུ་ཞིག་བརྐོ།།
བློ་ཆུང་སྐལ་དམན་ཟབ་ཟབ་ཀྱི།།
གྲགས་པས་བསླུས་ནས་ལོག་པར་འགྲོ།།
སྨིག་རྒྱུ་ཆུ་རུ་འཁྲུལ་པ་ཡི།།
486

ལེགས་པར་བཤད་པ་ཆུའི་བསྟན་བཅོས།
རི་དྭགས་དོན་མེད་སྡུག་བསྔལ་མྱོང་།།
ཆོས་ཀྱི་ལམ་དུ་འཇུག་པ་ལ།།
དང་པོར་དགེ་བའི་བཤེས་གཉེན་བསྟེན།།
རྒྱ་མཚོར་བགྲོད་འདོད་བྱ་བའི་འགོ།།
དེད་དཔོན་མཁས་པ་འཚོལ་བ་ཡིན།།
འཇིག་རྟེན་འཇིག་རྟེན་འདས་པ་ཡི།།
དགེ་ལེགས་རྩ་བ་བླ་མ་སྟེ།
འཛམ་གླིང་རྩི་ཤིང་ལོ་འབྲས་ཀུན།།
མ་དྲོས་མཚོར་གནས་ཀླུ་ཡི་དྲིན།།
ང་རྒྱལ་སྤངས་ཏེ་ཞི་དུལ་གྱིས།།
དམ་ཆོས་སྣོད་དུ་རུང་བར་བྱ།།
ཆུ་བོ་སྒང་དུ་མི་གནས་པར།།
དམའ་བའི་གཤོང་དུ་འཁྱིལ་བར་འགྱུར།།
ཆོས་ཀུན་ཅིག་ཅར་མི་ཤེས་ཀྱང༌།།
ཅི་ཙམ་ཤེས་བཞིན་དོན་དུ་འགྱུར།།
： 487

ལེགས་བཤད་སྣ་ཚོགས།
ཆུ་ཀླུང་རྫོགས་པར་མ་འཐུངས་ཀྱང་།།
ཅི་ཙམ་བཏུངས་པས་སྐོམ་པ་སེལ།།
ཐོས་མང་ཉམས་སུ་མ་བླངས་ན།།
རང་གི་རྒྱུད་ལ་མི་ཕན་ཏེ།།
ཆུ་ནང་ལོ་བརྒྱར་གནས་པ་ཡི།།
རྡོ་བའི་རང་བཞིན་སྐམ་པོར་གནས།།
སྟོང་རྐྱལ་གོམ་པའི་རིམ་པ་ཡིས།།
རྟག་འཇུ་རེས་འཇུ་མི་འཇུ་ལྟར།།
ཐོས་བསམ་སྒོམ་པ་སྒྲ་སྤྱི་ལ།།
བརྟེན་པའི་ཚུལ་ཡང་གསུམ་དུ་གསུངས།།
མི་ཡི་གྲུ་གཟིངས་རྙེད་དུས་འདིར།།
ཐོས་བསམ་སྒོམ་པའི་བ་དན་ལ།།
བརྟེན་ནས་སྲིད་མཚོ་བརྒལ་བྱ་ཡི།།
གྲུ་འདི་ཕྱི་ནས་རྙེད་པར་དཀའ།།
488

ལེགས་པར་བཤད་པ་ཆུའི་བསྟན་བཅོས།
རིགས་དྲུག་སྐྱེ་སྒོ་མཐའ་ཡས་ཀྱང་།།
དལ་བརྒྱད་ཚང་བ་ཤིན་ཏུ་དཀོན།།
ཆུ་བོ་གྲངས་མེད་འབབ་ན་ཡང་།།
ཡན་ལག་བརྒྱད་ལྡན་རེ་རེ་ཙམ།།
སྐྱེས་པའི་སྐད་ཅིག་དེ་ཉིད་ནས།།
མི་སྡོད་འཆི་བདག་ཁར་ཕྱོགས་ཏེ།།
ཆུ་ཀླུང་སྐད་ཅིག་རེ་རེ་བཞིན།།
ཕྱིར་མི་ལྡོག་པར་རྒྱ་མཚོར་འགྲོ།།
མི་རྟག་སྲིན་པོས་བཟུང་བཞིན་དུ།།
སོས་བདེར་སྡོད་པ་ག་ལ་རིགས།།
ཆུ་སྲིན་མཆེ་བའི་ཕྲག་གནས་ལ།།
བདེ་བའི་གོ་སྐབས་ནམ་ཡང་མེད།།
བསྒྲུབས་ཀྱང་ཕ་མཐར་ཕྱིན་མེད་པའི།།
འཇིག་རྟེན་བྱ་བ་བཙན་ཆོད་བྱ།།
ཆུ་གཉེར་གཅིག་རྗེས་གཅིག་ནོན་དེ།།
489

ལེགས་བཤད་སྣ་ཚོགས།
ཅི་ཙམ་བདས་ཀྱང་ཟིན་དུས་མེད།།
བློ་རིག་སྟོབས་དང་རྩལ་ཆེ་ཡང་།།
དུས་ཀྱི་ཕོ་ཉས་དབང་མེད་འཆིང་།།
ཆུ་ཆེན་རླབས་ཀྱི་གར་མཁན་མ།།
དགུན་དུས་འཁྱག་པའི་སྦུབས་སུ་ཚུད།།
སྒོ་གསུམ་མི་དགེའི་སྤྱོད་ཚུལ་འདིས།།
ཕྱི་མའི་སྐྱེ་བ་ངན་འགྲོར་ངེས།།
རི་བོའི་ཟོམ་ནས་འབབ་པའི་ཆུ།།
གཡང་ས་བརྒྱུད་མར་བརྡབ་ཅིང་འཕྱོ།།
དེ་ནས་ལོ་གྲངས་བྱེ་བ་བརྒྱར།།
བསྲེགས་ཤིང་འཚེད་ཀྱང་འཆི་མི་ནུས།།
རྡོ་སོལ་རི་ལ་ཆར་གྱི་རྒྱུན།།
བབས་པ་བསྐལ་པའི་བར་དུ་ཁོལ།།
འཇིགས་ཆེན་དེ་ལས་སྐྱོབ་པའི་སྐྱབས།།
བསླུ་མེད་དཀོན་མཆོག་གསུམ་ལས་མེད།
490

ལེགས་པར་བཤད་པ་ཆུའི་བསྟན་བཅོས།
ཆུ་བོའི་རྒྱུན་གྱིས་ཁྱེར་བ་དེ།།
སྒྲོལ་བྱེད་མཉན་པ་ཁོ་ནར་ངེས།།
མཆོག་གསུམ་བྱིན་རླབས་མཐའ་ཡས་ཀྱང་།།
དད་པ་མེད་ན་ཇི་ལྟར་སྐྱོབ།།
རྒྱ་མཚོ་ཆེ་ཡང་ཆར་སྡོད་ཀྱི།།
བྱིའུའི་སྐོམ་པ་སེལ་མི་ནུས།།
འཁོར་བའི་འདམ་ལས་མ་བརྒལ་བའི།།
འཇིག་རྟེན་པ་ལ་བརྟེན་མི་བྱ།།
ཆུས་ཁྱེར་ཆུ་ཡིས་ཁྱེར་བ་ལ།།
འཇུས་ན་གཉིས་ཀ་བྱིང་བར་འགྱུར།།
མཆོག་གསུམ་བརྟེན་ན་དེ་ཡི་ཁྲིམས།།
ལས་འབྲས་བླང་དོར་འབད་པ་གཅེས།།
དེད་དཔོན་བསྟེན་ཀྱང་གྲུ་གཟིངས་སུ།།
མི་སྡོད་དེ་ཉིད་ཇི་ལྟར་སྒྲོལ།།
491..

ལེགས་བཤད་སྣ་ཚོགས།
སྣོད་བཅུད་བདེ་སྡུག་སྣང་བ་ཀུན།།
འཁྲུལ་མེད་སྔོན་བསགས་ལས་ལས་འབྱུང་།།
ཆུ་ཕོར་གང་ཡང་འགྲོ་བ་བཞིར།།
སྣང་ཚུལ་ཐ་དད་འབྱུང་བར་གསུངས།།
དགེ་དང་མི་དགེ་ཆུང་ངུ་ནས།།
བསགས་པས་ཤེས་རྒྱུད་གང་འགྱུར་ཏེ།།
ཆར་གྱི་ཐིགས་པ་བསགས་པས་ཀྱང་།།
མཐའ་ཀླས་ཆུ་ཡི་དཀྱིལ་འཁོར་ཆགས།།
གནས་སྐབས་དགེ་བ་ལྟར་སྣང་ཡང་།།
བསྔོ་དང་འདུན་པས་བསླད་པ་མང་།།
མཆོག་ཏུ་མངར་བ་གང་གཱའི་ཆུ།།
རྒྱ་མཚོར་འདྲེས་ན་ཁ་བར་འགྱུར།།
རྨོངས་པའི་མུན་ནག་གིས་ལྡོངས་ཤིང་།།
ལས་ཀྱི་ཞགས་པས་བཅིངས་པ་རྣམས
སྲེད་པའི་ཀླུང་གིས་རབ་དྲངས་ཏེ།།
492

ལེགས་པར་བཤད་པ་ཆུའི་བསྟན་བཅོས། །
མི་བཟད་སྐྱེ་བའི་རྒྱ་མཚོར་འགྲོ།།
འདོད་པ་ལན་ཚྭའི་ཆུ་བོ་ནི།།
ཅི་ཙམ་སྤྱད་ཀྱང་མི་ངོམས་པས།།
ཆུ་མཚོ་འཁྱག་པའི་ངང་པ་ལྟར།།
ས
སྲིད་ལས་ངེས་འབྱུང་སྐྱོ་ཤས་སྐྱེད།།
༩
ལས་ཉོན་ན་ཀྲས་ཡོངས་གང་བ།།
སྡུག་བསྔལ་འཁོར་བའི་རྒྱ་མཚོ་ལས།།
སྒྲོལ་བྱེད་བསླབ་གསུམ་གྲུ་བོ་ཆེ།།
བཟུང་ནས་ཐར་པའི་གླིང་དུ་གཤེགས།།
ཁྱད་པར་ཁས་བླངས་ཚུལ་ཁྲིམས་ནི།།
ཉེས་ལྟུང་དྲི་མས་མ་སྦགས་པ།།
རྒྱ་མཚོ་རི་དང་མི་འགྲོགས་ལྟར།།
རྟག་ཏུ་དྲན་ཤེས་བརྟན་པོས་སྲུངས།།
འོན་ཀྱང་མ་རྒན་སེམས་ཅན་རྣམས།།
དོར་ནས་རང་དོན་བྱར་མི་འོས།།
193

ལེགས་བཤད་སྣ་ཚོགས།
རྒྱ་མཚོའི་གླིང་དུ་གཉེན་བཤེས་ཀུན།།
འབོར་བ་དེད་དཔོན་སྤྱོད་ཚུལ་མིན།།
མཚོར་གནས་གཡོ་དང་མི་བདེན་པའི།།
ཁྱད་པར་གསུམ་ལྡན་ཆུ་ཟླ་ལྟའི།།
འགྲོ་ལ་སྙིང་རྗེ་རྣམ་གསུམ་གྱིས།།
ཐེག་ཆེན་ལམ་གྱི་སྲོག་རྩ་ཚུགས།།
བྱང་ཆུབ་སེམས་ཀྱིས་ཟིན་པའི་དགེ།།
མི་ཟད་བྱང་ཆེན་རྒྱུར་འགྲོ་སྟེ།
ཛམ་བུའི་འབྲས་བུ་མ་དྲོས་མཚོར།།
ལྷུ ་ལྷུང་བས་གསེར་སྦྱངས་ཁམས་སུ་འགྱུར།།
རྒྱལ་སྲས་སྤྱོད་པ་མཐའ་ཀླས་ཀྱང་།།
ཕ་རོལ་ཕྱིན་པ་དྲུག་ཏུ་འདུ
རི་སུལ་ལ་ལུང་ཆུ་བོ་བརྒྱ།།
ཟམ་འོག་གཅིག་ཏུ་འདྲིལ་བ་བཞིན།།
494

ལེགས་པར་བཤད་པ་ཆུའི་བསྟན་བཅོས།
རྒྱལ་སྲས་རྣམས་ནི་བདོག་པ་ཀུན།།
འབྲས་བཅས་གཏོང་སྟེ་སྦྱིན་པའི་མཆོག །
ཆར་གྱིས་རྩི་བཅུད་ལོ་ཏོག་ཀུན།།
བསྐྱངས་ཀྱང་ལན་དང་རེ་བ་མེད།།
རྣམ་དག་ཁྲིམས་ཀྱིས་ཉེས་ལྟུང་གི།།
རྙོག་པ་མ་ལུས་དྲུངས་འབྱིན་ཏེ།།
ཀེ་ཏ་ཀ་འབྲས་བྱེ་མ་ཡིས།།
ཆུ་བོའི་རྙོག་མ་དྭངས་པར་བྱེད།།
དགེ་ཚོགས་མ་ལུས་སྲེག་བྱེད་པའི།།
ཁོང་ཁྲོའི་དགྲ་འཇོམས་བཟོད་པ་སྟེ།།
ཀུན་ཟ་འབར་བའི་མེ་ལྕེ་ནི།།
གསོད་བྱེད་གཉེན་པོ་ཆུ་ཡིན་ནོ།།
རྟག་གུས་བརྩོན་པ་མ་བཏང་ན།།
མི་འགྲུབ་བྱ་བ་ཅི་ཡང་མེད།། །
ཆུ་ཐིགས་རྟག་ཏུ་འབབ་པ་ཡིས།།
495 .

ལེགས་བཤད་སྣ་ཚོགས།
བྲག་གི་རི་བོ་འབིགས་ལ་ལྟོས།།
བྱིང་རྒོད་སྐྱོན་བྲལ་ཏིང་ངེ་འཛིན།།
གསལ་བར་ཡོན་ཏན་ཐམས་ཅད་འཆར།།
བེ་ཌཱུར་མེ་ལོང་ཕྱིས་འདྲ་བའི།།
དྭངས་མཚོར་གཟུགས་བརྙན་ཅི་ཡང་གསལ།།
དངོས་ཀུན་སྟོང་པར་དམིགས་པ་ཡིས།།
འཁོར་བའི་གདུང་བ་ཀུན་སེལ་ཏེ།།
ཆུ་ཀླུང་མཐའ་དག་ཨ་གyས།།
ཧུབ་ཀྱིས་གཞལ་བས་བདུད་རྩིར་འགྱུར།།
ཀླུ་སྒྲུབ་བློ་མཚོ་རྒྱ་ཆེ་བས།།
དངོས་པོར་སྨྲ་རྣམས་སྤོབས་པ་ཕྲོགས།།
རྔམ་གནག་གཏིང་མཐའ་མི་མངོན་པའི།།
རྒྱ་མཚོས་བྱིས་པ་སྐྲག་པར་བྱེད།།
ཟབ་མོའི་དེ་ཉིད་འབྱེད་པ་ལ
ཐོག་མར་དགག་བྱ་ངེས་དགོས་ཏེ།།
496

པར་བལེགས་པར་བཤད་པ་ཆུའི་བསྟན་བཅོས།
རྒྱ་མཚོར་ནོར་བུ་ལེན་པ་ལ།།
འཇིགས་པ་གར་ཡོད་ཤེས་པ་གཅེས།།
གདགས་གཞི་ཕུང་སོགས་འདུས་པ་ལ།།
ངའོ་སྙམ་དུ་འཁྲུལ་པ་སྟེ།།
ཀླུང་ཆེན་གདོད་ནས་བྲུབས་འདྲ་ཡང་།།
ཆུ་ཕྲན་དུ་མ་འདུས་པ་ཡིན།།
བཏགས་དོན་རིགས་པས་དཔྱད་པ་ན།།
ངོ་བོས་གྲུབ་པ་འགའ་མེད་དེ།།
ཆུ་ཀླུང་ཡུར་བ་བརྒྱར་དྲངས་པའི།།
ཤུལ་ན་ཟིལ་པ་ཙམ་ཡང་མེད།།
སྟོན་པས་ཇི་སྙེད་བཀའ་བསྩལ་པ།།
སྟོང་དང་རྟེན་འབྱུང་འདིར་འཇུག་སྟེ།།
ས་སྟེང་ཆུ་བོ་མ་ལུས་པ།།
རྒྱ་མཚོ་ཆེན་པོར་གཞོལ་ཞིང་འབབ།།
497

ལེགས་བཤད་སྣ་ཚོགས།
རང་རྒྱུད་སྨིན་པའི་རྒྱལ་སྲས་ཀྱིས།།
བསྡུ་བ་རྣམ་བཞིས་གདུལ་བྱ་སྐྱོང་།།
རྒྱ་མཚོར་འཇུག་མྱོང་དེད་དཔོན་གྱིས།།
གཞན་ཡང་ཁྲིད་ནས་ནོར་ལ་སྦྱོར།།
རྒྱུ་ཡི་ཐེག་པའི་ལམ་རིང་ཡང་།།
གསང་སྔགས་ཐབས་ཀྱིས་མྱུར་དུ་བགྲོད།།
ཐང་དུ་འདྲེན་དཀའི་གྲུ་བོ་ཆེ།།
རྒྱ་མཚོར་ཞུགས་ན་ཡུད་ཀྱིས་འགྲོ།།
རྡོ་རྗེ་ཅན་གྱིས་ལེགས་གསུངས་པའི།།
གསང་སྔགས་ནུས་པ་བསམ་མི་ཁྱབ།།
གདུང་བ་མ་ཞེས་བོས་པས་ཀྱང་།།
ལྷ་ཡི་ཆུ་བོ་འགུགས་པར་བྱེད་།།
ཟུང་འཇུག་གདེངས་ཅན་བདག་པོའི་གནས་།།
རྡོ་རྗེ་ཐེག་པ་རྒྱ་མཚོ་ཆེའི།།
འཇུག་ངོགས་བདེ་བའི་འབབ་སྟེགས་ནི།།
498

ལེགས་པར་བཤད་པ་ཆུའི་བསྟན་བཅོས།
དབང་བཞིའི་རིན་ཆེན་ཐེམ་སྐས་ཡིན།།
འོན་ཀྱང་དངོས་གྲུབ་རྣམ་གཉིས་ཀྱི།།
གཞི་རྟེན་དམ་ཚིག་སྡོམ་པ་སྟེ།།
རྩ་བ་ཆུ་མཚོ་སྐམ་གྱུར་ན།།
རླབས་ཀྱི་འཕྲེང་བ་གང་ལས་འབྱུང་།།
དེ་ཉིད་རིག་པའི་རྣལ་འབྱོར་པ།།
འདོད་ལ་སྤྱོད་ཀྱང་ཞེན་པ་མེད།།
ཉ་ནི་ཆུ་གཏིང་ཟབ་མོ་ན།།
འགྱུ་ཡང་ཆུ་ཡིས་འཚུབ་མི་འགྱུར།།
ཆགས་སོགས་ཉོན་མོངས་ཉེས་པ་རྣམས།།
ཉོན་མོངས་ལམ་བྱེད་ཉིད་ཀྱིས་འཇོམས།།
རྣ་བར་ཆུ་སོན་ཆུས་འབྱིན་ཞིང་།།
མེས་འཚིག་མེ་ཡིས་གདུངས་པས་ཞི།།
བསྐྱེད་རིམ་ཕྲ་རགས་རྣལ་འབྱོར་གྱིས།།
སྐྱེ་ཤི་བར་དོ་གསུམ་སྦྱོང་སྟེ།
499

ལེགས་བཤད་སྣ་ཚོགས།
སྐལ་ལྡན་ཤིང་རྟའི་མཆོད་ཡོན་གྱིས།།
laa
དུག་ཅན་དྲི་མ་འཁྲུད་པ་བཞིན།།
དགའ་བཞིའི་ལྷན་སྐྱེས་བདེ་བ་ཆེས།།
སྟོང་བཞིའི་ཡེ་ཤེས་རྒྱས་འགྱུར་ཏེ། །
ཆུ་བོ་རྣམ་བཞིའི་རྒྱུན་འབབ་པས།།
རྟ་གདོང་མེ་ཆེན་འབར་བར་འགྱུར།།
ཕྲ་བ་གཉུག་མའི་རླུང་སེམས་ལས།།
སྒྱུ་མ་ལྟ་བུའི་སྐུར་བཞེངས་པ།།
དྭངས་པའི་ཆུ་ལས་ཆུ་བུར་དང་།།
དག་པའི་མཁའ་ལས་ཆུ་འཛིན་བཞིན།།
རྩྭ་རྩེའི་ཟིལ་པ་རེ་རེར་ཡང་།།
ཟླ་བའི་གཟུགས་བརྙན་སྣང་བ་བཞིན།།
དཔེ་ཡི་རིམ་པ་རེ་རེས་ཀྱང༌།།
འཁོར་འདས་ཆོས་ཀུན་མཚོན་པར་ནུས།།
500

ལེགས་པར་བཤད་པ་ཆུའི་བསྟན་བཅོས།
འཇིག་རྟེན་ཡ་རབས་སྤྱོད་པ་ནས།།
མདོ་སྔགས་ལམ་གྱི་རིམ་པའི་བར།།
དཔེར་བྱ་གཅིག་གིས་མཚོན་པ་འདི།།
ལེགས་བཤད་འཕྲུལ་གྱི་རྒྱ་མཚོ་ཡིན།།
ལོངས་སྤྱོད་འཁོར་ལོའི་ཆུ་གཏེར་ན།།
དབྱངས་ལྡན་ངང་མོ་རྣམ་རོལ་པ།།
དེ་ཡི་ཁ་ལས་ལེགས་བཤད་ཀྱི། །
རྦ་རླབས་འཁྲི་ཤིང་ཅི་ཡང་གཡོ།།
གང་ཡང་བདག་བློའི་ཆུ་གཏེར་ལས་འཁྲུངས་ལེགས་བཤད་གསར་
པའི་ཟླ་བ་ནི།།འཇིག་རྟེན་རྨོངས་པའི་མུན་འཕྲོག་སྙིང་གི་གདུང་སེལ་
བསིལ་བའི་རེག་པ་ཅན།།དེ་ཡི་དགེ་བ་ས་གསུམ་རྣམ་དཀར་འོད་ཀྱི་
གོས་བཟང་འཛིན་པ་དེས།།སྐྱེ་དགུའི་ལེགས་བྱས་བློ་དང་ལྷན་ཅིག་
བསྟན་པའི་ཆུ་གཏེར་རྒྱས་གྱུར་ཅིག། །།
501.

ལེགས་པར་བཤད་པ་ཤིང་གི་བསྟན་བཅོས།
༄༅།། ལེགས་པར་བཤད་པ་ཤིང་གི་བསྟན་བཅོས།
ཨོཾ་བདེ་ལེགས་སུ་གྱུར་ཅིག
རིན་ཆེན་སེམས་ཀྱི་རྩ་བ་བརྟན། །
རླབས་ཆེན་ཚོགས་གཉིས་ཡལ་ག་རྒྱས།།
སྐུ་གསུམ་འབྲས་བཟང་སྙེ་མས་དུད།།
སངས་རྒྱས་ལྗོན་པ་དེ་ལ་འདུད།།
སྣང་བ་དཔེ་རུ་ཤར་བ་ཡི།།
རྣལ་འབྱོར་དེ་ལ་གདམས་ངག་མང་།།
ནགས་ཀླུང་སྟུག་པོའི་དོ་ར་རུ།།
ཤིང་ལོའི་ཕུང་པོ་ཟད་པ་མེད།།
དཔག་བསམ་ཤིང་ལ་བརྟེན་བྱས་ན།།
དགོས་འདོད་ཐམས་ཅད་ཆར་དུ་བསྙིལ།།
དེ་བཞིན་བཤེས་གཉེན་དམ་པ་ལ།།
བརྟེན་ན་ལེགས་ཚོགས་ལྷུན་གྱིས་གྲུབ།།
བཤེས་ལ་མི་གུས་སྐྱེ་བོ་དེས།།
གཞུང་བརྒྱ་ཤེས་ཀྱང་དོན་མི་འགྱུར།།
502

ལེགས་བཤད་སྣ་ཚོགས།
ཤིང་སྐམ་ལོ་བརྒྱ་ཆུར་འཕངས་ཀྱང་།།
ལོ་འདབ་སྐྱེ་བ་སྲིད་ན་མེད།།
དད་ལྡན་རང་བཞིན་བཟང་པོ་དེར།།
ཚིགས་བཅད་གཅིག་ཙམ་གྱིས་ཀྱང་ཕན།།
རྐང་འཐུང་གསར་པའི་མྱུ་གུ་དེ།།
ཆུ་ཆར་གཟེགས་མ་ཡིས་ཀྱང་འཕེལ།།
ཚེར་མ་ཅན་དང་དུག་ཤིང་གིས།།
མི་དགོས་བཞིན་དུ་ས་འདི་གང༌།།
མི་ཁོམ་ངན་སོང་སྐྱེ་བོ་ནི།།
ས་ཡི་རྡུལ་བཞིན་གྲངས་ལས་འདས།།
ཙན་དན་ས་མཆོག་ལྗོན་པ་དེ།།
འཇིག་རྟེན་འདི་ན་སྲིད་པ་ཙམ།།
དལ་འབྱོར་ཚང་བའི་རྟེན་བཟང་ཡང་།།
བརྒྱ་ལམ་ཐོབ་པ་མ་བཀག་ཙམ།།
5{)3

ལེགས་པར་བཤད་པ་ཤིང་གི་བསྟན་བཅོས།
དལ་འབྱོར་སྙིང་པོ་མ་བླངས་ན།།
དུད་འགྲོའི་རྟེན་དང་གཉིས་སུ་མེད།།
ཨ་མྲའི་འབྲས་བུ་མི་སྤྱོད་ན།།
ཨེ་རཎཱ་དང་ཁྱད་པར་ཅི།།
མདངས་དང་ལོ་འབྲས་མེ་ཏོག་སོགས།།
ལྗོན་པ་གཅིག་ཀྱང་དུས་ཀྱིས་འགྱུར།།
སྐྱེ་རྒ་ན་དང་འཆི་བ་ཡི།།
ཟློས་གར་སྐད་ཅིག་སྐད་ཅིག་བསྒྱུར།།
རིང་དུ་འབྲེལ་བའི་ཤིང་ལོ་དེ།།
ལན་གཅིག་བྲུལ་བ་སླར་མི་འབྱོར།།
མཛའ་བ་ཡུན་རིང་འཁོད་འཁོད་ནས།།
ནམ་ཞིག་གཏན་དུ་འབྲལ་བར་འགྱུར།།
སྡོང་པོ་གཤགས་གཏུབ་དྲས་པ་ཡིས།།
ཤིང་མཁན་མྱུར་དུ་ངལ་བར་འགྱུར།།
བསྐལ་པར་དེ་འདྲའི་ལས་བསྒྲུབས་ཀྱང་།།
504

ལེགས་བཤད་སྣ་ཚོགས།
དམྱལ་སྲུང་རྣམས་ནི་ངལ་བ་མེད།།
ཇི་སྲིད་མི་དགེ་མ་ཟད་པ།།
དེ་སྲིད་སྡུག་བསྔལ་འཁོར་མོར་མྱོང་།།
དུག་གི་ས་བོན་གནས་ཀྱི་བར།།
དུག་ལོ་སྐྱེ་བ་ཆོས་ཉིད་ཡིན།།
གང་ཞིག་གསུམ་ལ་སྐྱབས་སོང་བ།།
དེ་ལ་སྲིད་ཞིའི་རྒུད་པ་མེད།།
ལྗོན་པ་ཆེ་ལ་བརྟེན་པ་དེར།།
གཅན་གཟན་གདུག་པས་གཙེ་མི་ནུས།།
རྩ་བ་རུལ་བའི་ལྗོན་པ་ལ།།
བརྟེན་པར་བྱེད་པ་བླུན་པོའི་རྟགས།།
རང་ཡང་འཁོར་བར་བྱིང་བ་ལ།།
སྐྱབས་སུ་འཛིན་རྣམས་ཀྱེ་མ་འཁྲུལ།།
དུག་དང་སྨན་གྱི་མྱུ་གུ་ལས།།
འབྲས་བུ་འཆོལ་བ་འགར་ཡང་མེད།།
505

ལེགས་པར་བཤད་པ་ཤིང་གི་བསྟན་བཅོས།
དགེ་དང་མི་དགེའི་ལས་ལས་ཀྱང་།།
འབྲས་བུ་གཞན་འབྱུང་གནས་མ་ཡིན།།
ཐོག་མེད་དུས་ནས་བསགས་པའི་ལས།།
བསྐལ་པ་བརྒྱར་ཡང་ཆུད་མི་ཟ།།
ཏ་ལའི་ཤིང་འབྲས་སྟོང་ཕྲག་ལོར།།
སྐམ་ཡང་རླན་དང་འཕྲད་ན་སྐྱེ།།
ས་བོན་ཆུང་སྨིན་རྒྱ་གྲོ་ཏའི།།
ཡལ་འདབ་རྒྱས་པས་རྒྱང་གྲགས་ཁེབས།།
ཁམ་གཅིག་ཟས་ཀྱི་སྦྱིན་པས་ཀྱང༌།།
འབྲས་བུ་འཁོར་ལོས་སྒྱུར་བ་འཐོབ，། །
རྣམ་བཀྲ་སྲིད་པའི་འཁོར་ལོ་འདིར།།
དོན་ལྡན་སྙིང་པོ་འགའ་མ་མཆིས།།
ཆུ་ཤིང་རློན་པའི་སྡོང་པོ་ལ།།
རྩེ་རྟིང་ཀུན་ན་སྙིང་པོ་མེད།།
506

ལེགས་བཤད་སྣ་ཚོགས།
ཡལ་འདབ་གཡུར་དུ་ཟ་བ་ཡི།།
རྩ་བ་སྡོང་བུ་ཉག་གཅིག་ཡིན།།
ཚེར་མ་ཟུག་པའི་ལན་དུ་སླར།།
ཁུ་ཚུར་རྡེག་པ་བཞད་གད་རྒྱུ།།
གནོད་བྱེད་ལ་ཡང་སླར་ཁྲོ་བ།།
རང་ཉིད་ཉམས་པའི་རྒྱུ་རུ་ཟད།།
རྒྱུ་དུས་བརྩོན་པ་མང་བཏང་ན།།
འབྲས་དུས་ཡོན་ཏན་ཐམས་ཅད་སྐྱེ།
རྩ་བ་རླན་དང་མ་བྲེལ་ན།།
རྩེ་མོར་ལོ་འབྲས་སྨིན་པར་འགྱུར།།
སྡོང་པོ་རླུང་གིས་ཆེར་བསྐྱོད་ན།།
འབྲས་སུ་ས་ལ་འབུལ་བ་ལྟར།།
བྱིང་རྒོད་གཡེང་བས་རབ་གཡོས་པས།།
ཏིང་འཛིན་དམིགས་པ་སྟོར་བར་བྱེད།།
བསམ་གཏན་རྣམ་པར་དག་པ་ལས།།
 509.

ལེགས་བཤད་སྣ་ཚོགས།
ལྗོན་ཤིང་ལོ་བརྒྱར་སྐྱེས་པ་ཡང་།།
ནམ་ཞིག་ཚེ་ན་འགྱེལ་བར་འགྱུར།།
སྲིད་པའི་རྩེ་མོར་ཕྱིན་ནས་ནི།།
སླར་ཡང་མི་བཟད་ངན་འགྲོར་འགྲོ།།
བུར་ཤིང་ཁུ་བས་རབ་བསྒོས་ན།།
ཏིག་ཏའི་ཁ་བ་སེལ་བར་ནུས།།
ལམ་གྱི་བདེན་པ་རབ་གོམས་པས།།
སྡུག་བསྔལ་རྩ་བ་ཀུན་འབྱུང་སྤོང་།།
ཀ་གདུང་ལྕམ་དང་དྲལ་མ་རྣམས།།
ཚོགས་པས་ཡིད་འོང་ལྡིང་ཁང་སྟེ།།
ལྷག་པའི་བསླབ་པ་གསུམ་ཚོགས་པས།།
ཐར་པ་དམ་པའི་ཁང་བཟང་འགྲུབ།།
ཛན་དུའི་ས་བོན་དེའི་ས་བོན།།
གཞན་ལས་སྐྱེ་ཕྱིར་ཐོག་མ་མེད།།
མཐའ་མེད་འཁོར་བར་སྐྱེས་པ་ན།།
507

ལེགས་པར་བཤད་པ་ཤིང་གི་བསྟན་བཅོས། །
ཕ་མར་མ་གྱུར་སུ་ཞིག་ཡོད།།
རྟ་གླང་བརྒྱ་ཡི་ཁུར་ལྕི་བ།།
ཤིང་རྟ་ཆེན་པོ་གཅིག་གིས་འདྲེན།།
ཉན་རང་ཀུན་གྱིས་མ་ལོངས་པའི།།
ཁུར་དེ་རྒྱལ་སྲས་ཕྲག་ན་མཛེས། །
ཤིང་གཞན་འབྲས་བུ་བླངས་པས་འཛད།།
དཔག་བསམ་ཤིང་འབྲས་ཟད་པ་མེད།།
དགེ་བ་གཞན་འབྲས་སྤྱད་པས་འཛད།།
བྱང་ཆུབ་སེམས་དགེ་ཕྱིར་ཤིང་འཕེལ།།
ཡོངས་སྨིན་འབྲས་བུས་སྨྲ་བ་ཡི།།
རྐང་འཐུང་དེ་ལ་སྐྱེ་བོ་འདུ།།
འཇུངས་མེད་གཏོང་བའི་དཔལ་ཡོན་ཅན།།
དེ་ཡིས་སྐྱེ་དགུའི་རེ་བ་སྐོང་།།
མངོན་པར་མཐོ་དང་ངེས་ལེགས་ཀྱི།།
རྩ་བ་ཚུལ་ཁྲིམས་ལས་གཞན་མེད།།
508

ལེགས་པར་བཤད་པ་ཤིང་གི་བསྟན་བཅོས།
མངོན་ཤེས་ལ་སོགས་ཡོན་ཏན་འབྱུང༌།།
སྡོང་བུ་ཉམས་པ་མེད་གྱུར་ན།།
མེ་ཏོག་གེ་སར་མགོ་ལྕོག་ལྡེམ།།
ཤིང་གི་རལ་གྲི་གཡུལ་གྱི་ངོར།།
འཕྱར་བ་དགྲ་ཡི་དགའ་སྟོན་ཡིན།།
ལྟར་སྣང་ཉི་ཚེའི་ལྟ་བ་ཡིས།།
སྲིད་རྩ་གཅོད་འདོད་ཀྱེ་ཧུད་མཚར།།
ཧ་རི་ཙན་དན་བཟང་པོ་ཡིས།།
ལུས་ཀྱི་ཚ་གདུང་སེལ་བར་བྱེད།།
སྙིང་རྗེའི་བཅུད་ལྡན་ལྟ་བ་ཡིས།།
དུག་གསུམ་ནད་བརྒྱ་དྲུངས་ནས་འབྱིན།།
ཤིང་ལས་སྐྱེས་པའི་སྲིན་འབུ་ཡིས།།
ཤིང་དེ་ཟད་པར་བྱེད་པ་བཞིན།།
འདོད་ཆགས་ལས་སྐྱེས་ཡེ་ཤེས་ཀྱིས།།
འདོད་ཆགས་ཉེས་པ་ཞི་བར་བྱེད།།
510

ལེགས་བཤད་སྣ་ཚོགས།
ཤིང་སྐྱ་རླན་གྱིས་ཟིན་པ་ལས།།
བི་ཊུར་མདངས་སུ་འཕོ་བ་ལྟར།།
ཐ་མལ་སྣང་བ་འོད་གསལ་གྱིས།།
སྦྱངས་ཏེ་དག་པའི་ལྷ་སྐུར་ལྡང་།།
ཡལ་འདབ་ཡོངས་སུ་རྫོགས་པ་ཡི།།
ལྗོན་པའི་གྲིབ་མ་ཀུན་ཏུ་བསིལ།།
ཡོན་ཏན་མ་ལུས་རྫོགས་པ་ཡི།།
རྒྱལ་བ་སྐྱེ་དགུའི་མགོན་དུ་གྱུར།།
དེ་ལྟར་ཤིང་གི་བསྟན་བཅོས་ལས།།
ཆོས་ཀྱི་ལམ་བསྟན་སརྒ་སྟེ། །
ད་ནི་འཇིག་རྟེན་ཚུལ་ལུགས་འགལ།།
བཤད་དོ་རྣ་བ་བླགས་ཏེ་ཉོན།།
ཆོས་ལྡན་རྒྱལ་པོའི་གཟི་བྱིན་གྱིས།།
! དགྲ་སྡེ་རྣམས་ཀྱང་དབང་དུ་འདུ།།
511

ལེགས་པར་བཤད་པ་ཤིང་གི་བསྟན་བཅོས།
མ་ལ་ཡར་སྐྱེས་དྲི་བསུང་དེ།།
ནས་བསང་བུང་བ་འགུགས་པའི་ཕོ་ཉ་ཡིན།།
རྒྱལ་ངན་ཆབ་འབངས་གཟིར་བ་དེར།།
ནམ་ཞིག་གཡོག་ཀྱང་འཁོར་མི་འགྱུར།།
སྲན་ཕུང་དབྱུག་པས་གཏོར་ན་ཡང་།།
དབྱུག་པའི་ངོས་ལ་འབྱར་མི་སྲིད།།
བློན་དང་འབངས་ཀྱིས་མ་བཀུར་ན།།
རྒྱལ་པོ་ཆེན་པོ་ཇི་ལྟར་གནས།།
གདུང་མ་ཀ་བས་མ་བཏེགས་ན།།
རྒྱལ་པོའི་ཕོ་བྲང་གང་ལས་འབྱུང༌།།
རྗེ་དཔོན་བཟང་པོའི་བཀའ་དྲིན་གྱིས།།
གཡོག་འཁོར་མངའ་ཐང་དར་བར་གྱུར།།
ལྗོན་པ་ཆེ་ལ་བརྟེན་པ་ཡིས།།
འཁྲི་ཤིང་རྩེ་མོ་དགུང་ལ་བསྙེགས།།
512

ལེགས་བཤད་སྣ་ཚོགས།
ཚེར་མའི་ཤིང་ལ་བརྟེན་བྱས་ན།།
གནད་དུ་ཟུག་པའི་སྡུག་བསྔལ་སྐྱེ།།
སྐྱེ་བོ་ངན་ལ་བརྟེན་བྱས་ཀྱང་། །
ཕྱི་ཕྱིར་སྡུག་བསྔལ་འབའ་ཞིག་བསྐྱེད།།
ཆབ་འབངས་བདེ་སྐྱིད་རྒྱས་པ་དེ།།
རྗེ་དཔོན་ཉིད་ཀྱི་ཆེ་བའི་རྟགས།།
རབ་རྒྱས་ཡལ་གའི་ཁྱོན་ཡངས་པ།།
སྡོང་པོ་རྩ་བའི་མཛེས་རྒྱན་ཡིན།།
གཡོག་འཁོར་རྒུད་པའི་སྡེ་དཔོན་ནི།།
རང་ཉིད་འབྱོར་ཡང་ངོ་ཚའི་རྒྱུ།།
སྡོང་པོ་ཅི་ཙམ་སྦོམ་ན་ཡང་།།
ཡལ་འདབ་མེད་ན་གཅེར་བུ་ཡིན།།
སྡོང་རུལ་རྩ་བར་གནས་པའི་མི།།
ཉིན་མཚན་ཀུན་ཏུ་བག་ཕེབས་བྲལ།།
， 513

ལེགས་པར་བཤད་པ་ཤིང་གི་བསྟན་བཅོས།
གཙོ་བོ་ངན་པའི་གཡོག་འཁོར་ཡང་།།
རྟག་ཏུ་སེམས་ཁྲལ་གདུང་བས་གཟིར།།
དཔོན་ངན་གཡོག་འཁོར་བྲོས་ན་ཡང་།།
སྡེ་དཔོན་བཟང་པོས་བསྐྱེད་ཀྱང་འདུ།།
ཚེར་ཤིང་འབོར་བའི་བྷུ་མ་ར།། །
ཙུ་ཏའི་ཤིང་ལས་བསྐྲད་ཀྱང་འཁོར།།
རྗེ་དཔོན་གསར་ཚེ་བྱམས་བྱེད་ཀྱང་།།
ཕྱི་ནས་བསྒྲུབ་དཀའི་དཔྱ་ཁྲལ་འབེབས།།
ཤིང་ལ་ཆར་སྐྱོབ་བྱེད་མོད་ཀྱང་།།
རྗེས་སུ་ཐིགས་ཕྲེང་ལྕི་བར་འབབ།།
ལྗོན་པའི་གྲིབ་བསིལ་ཀུན་ལ་སྙོམས།།
ཉི་ཟླའི་སྣང་བ་ཀུན་ལ་སྙོམས།།
སྤྲིན་གྱི་ཆུ་ཆར་ཀུན་ལ་སྙོམས།།
རྒྱལ་པོའི་བཀའ་ཁྲིམས་ཀུན་ལ་སྙོམས།
514

ལེགས་བཤད་སྣ་ཚོགས།
གཙོ་བོ་བཟང་ཡང་འཁོར་ངན་ན།།
དེ་ཡི་དྲུང་དུ་བསྙེན་པར་དཀའ།།
གདུག་པའི་སྦྲུལ་གྱིས་དཀྲིས་པ་ཡི།།
ཙན་དན་ལྗོན་པ་སུ་ཡིས་བརྟེན།།
ཕྱི་ནང་སྨིན་དང་མ་སྨིན་པའི།།
ཨ་མྲའི་འབྲས་བུ་རིགས་བཞིར་གསུངས།།
མི་ཡང་སེམས་དང་སྤྱོད་པ་གཉིས།།
དག་དང་མི་དག་དབྱེ་བ་མང་།
མཁས་པ་ཡོན་ཏན་ཀུན་ལྡན་དེ།།
རློམས་སེམས་མེད་པར་ཞི་ཞིང་དུལ།།
སྙེ་མའི་ཁུར་གྱིས་ལྗིད་པ་ཡི།།
ལྗོན་ཤིང་རྩེ་མོ་དུད་དེ་གནས།།
ཡོན་ཏན་མེད་པའི་སྐྱེ་བོ་དེ།།
ང་རྒྱལ་མགོ་འཕང་ཅི་ལས་མཐོ།།
འབྲས་བུའི་བཅུད་ཀྱིས་མི་བཟུང་བའི།།
515 515

ལེགས་པར་བཤད་པ་ཤིང་གི་བསྟན་བཅོས།
ལྗོན་པ་རེངས་པ་ཆོས་ཉིད་ཡིན།།
ལྷན་སྐྱེས་ཡོན་ཏན་མེད་གྱུར་ན།།
ཕྱི་ཚུལ་བཅོས་པས་ཅི་ལ་ཕན།།
ཡལ་འདབ་མེད་པའི་ཤིང་སྐམ་དེར།།
ཅོད་པན་བཏགས་ཀྱང་ག་ལ་མཛེས།།
བསླབ་སྦྱངས་དུས་ན་གཡེལ་བ་དེས།།
མཁས་འདོད་རེ་བ་འབྲས་མེད་ཡིན།།
མེ་ཏོག་སད་ཀྱིས་ཁྱེར་བ་ཡི།།
ཤིང་ལ་འབྲས་བུའི་རེ་བ་མེད།།
བློ་གྲོས་རྩལ་དང་མི་ལྡན་ན།།
གོ་ས་མཐོ་ཡང་ཁྲེལ་བའི་གཞི།།
ཤིང་ལས་བྱས་པའི་སེང་གེ་དེ།།
འཇིགས་འཇིགས་འདྲ་ཡང་སྙིང་པོ་མེད།
དྲི་ཞིམ་བསུང་དང་མ་ལྡན་ན།།
ཙན་དན་ཡིན་ཞེས་སྨྲས་ཀྱང་རྫུན།།
516

ལེགས་བཤད་སྣ་ཚོགས།
དམ་པའི་ཚུལ་དང་མི་མཐུན་ན།།
དམ་པར་ཁས་འཆེ་དོན་དང་བྲལ།།
དམན་པ་རྒྱལ་སར་བཏོན་ན་ཡང་།།
མ་རབས་སྤྱོད་པའི་རྗེས་སུ་འཇུག །
ཆུ་ཤིང་གྱེན་དུ་སྐྱེས་ན་ཡང་།།
འདབ་མ་ཐུར་དུ་འཕྱང་བར་གྱུར།།
ཨ་གར་དུམ་བུ་བརྒྱར་གཏུབས་ཀྱང་།།
ལྷན་སྐྱེས་དྲི་བཟང་མི་གཏོང་ལྟར།།
དམ་པ་ཅི་ཙམ་རྒུད་ན་ཡང་།།
བཟང་པོའི་རང་བཞིན་ག་ལ་འདོར།།
ཤུག་པའི་ལོ་མ་མེར་བཅུག་ན།།
ལྷག་པར་དྲི་བཟང་རྒྱས་པ་བཞིན།།
དམ་པ་རྣམས་ལ་གནོད་བྱས་པས།།
ཕྱིར་ཞིང་དེ་ཡི་ཆེ་བ་འདོན།།
517

ལེགས་པར་བཤད་པ་ཤིང་གི་བསྟན་བཅོས།
དམ་པ་དབེན་པར་གནས་ན་ཡང་།།
གྲགས་སྙན་ལྷ་ཡིས་སྒྲོག་པར་བྱེད།།
ལྷོ་ཡི་རི་ལས་སྐྱེས་པ་ཡི།།
ཙན་དན་དྲི་བསུང་རླུང་གིས་འགྱེད།།
ཁྱོག་པའི་ཤིང་དེ་བསྲངས་ན་ཡང་།།
རློན་དང་འཕྲད་ཚེ་ཡ་ཡོར་འགྱུར།།
རང་བཞིན་ངན་པ་བཅོས་ན་ཡང་།།
རྐྱེན་དང་འཕྲད་ཚེ་རང་མཚང་འདོན།།
ཀླད་ཆུང་རང་བཞིན་ངན་པ་ལ།།
ཡོན་ཏན་ཡོད་ཀྱང་ཕན་མི་ཐོགས།།
རྩ་བ་དུག་ཏུ་གནས་པ་ཡི།།
མེ་ཏོག་མཛེས་ཀྱང་སུ་ལ་མཁོ།།
ཙན་དན་ཤུག་པའི་ཀ་བ་གཉིས།།
གདུང་མ་འདེགས་པའི་ནུས་པ་མཚུངས།།
སྙིང་སྟོབས་ལྡན་ན་དབུལ་ཕྱུག་གཉིས།།
518

ལེགས་བཤད་སྣ་ཚོགས།
བྱ་བ་བྱེད་པའི་དུས་སུ་འདྲ།།
ལོངས་སྤྱོད་མངའ་ཐང་མཉམ་ན་ཡང་།།
བཟང་ངན་ལས་ལ་སྦྱར་ན་ཤེས།།
ཕྲ་སྦོམ་མཉམ་ཡང་ཆུར་འཕངས་ན།།
ཤིང་གི་མགོ་མཇུག་ཤེས་པར་ནུས།།
མཁས་པའི་སྐྱེ་བོ་ཡུལ་གཞན་དུ།།
བྲིན་ཞིང་ཀུན་གྱིས་བཀུར་བར་འགྱུར།།
ནགས་སུ་སྐྱེས་པའི་ཤིང་གིས་ནི།།
གཞན་དུ་ཤིང་གི་བྱ་བ་བྱེད།། -
ཤིང་བལ་རླུང་གིས་བདས་པ་དེ།།
རི་རྩེར་མི་སྡོད་གཤོང་དུ་ཆགས།།
བློ་ཆུང་ཕྱོགས་མཐར་འཁྱམས་འཁྱམས་ནས།།
མཐའ་མར་རྒུད་པའི་གནས་སུ་ལྷུང་།།
སྐྱོན་གྱིས་གོས་པ་ཆེས་སླ་སྟེ།།
ཡོན་ཏན་སློབ་པ་དེ་ལྟ་མིན།།
519.

ལེགས་པར་བཤད་པ་ཤིང་གི་བསྟན་བཅོས།
ཤིང་ལ་མེ་ལྕེ་མཆེད་སླ་ཡང་།།
ཆུ་བོ་སོ་སོར་འགྱེས་པར་དཀའ།།
མ་རབས་སྐྱེ་བོ་གཉིས་འགྲོགས་ན།།
ཕུགས་སུ་རང་གཞན་གཉིས་ཀ་འཕུངས།།
གཙུབ་ཤིང་ཟུང་དུ་བརྡར་བ་ཡིས།།
མཇུག་ཏུ་གཉིས་ཀ་བསྲེག་པར་བྱེད།།
ཕུན་སུམ་ཚོགས་པའི་ལྗོན་པ་ཡང་།།
ཚུ་དང་འགྲོགས་ན་རྩ་བ་འབྱིན།།
ཡ་རབས་ཡོན་ཏན་ལྡན་པ་ཡང་།།
གྲོགས་པོ་ངན་པས་ཉམས་པར་བྱེད།།
འབྲས་ལྡན་ཤིང་གཉིས་སྦྱར་བ་ལས།།
འབྲས་བུ་ཕུང་གསུམ་འབྱུང་བ་ལྟར།།
བློ་དང་ལྡན་པ་གཉིས་འགྲོགས་ན།།
སྔོན་མེད་ལེགས་པའི་བློ་གྲོས་སྐྱེ།།
520

ལེགས་བཤད་སྣ་ཚོགས།
ལྗོན་པའི་གྲིབ་བསིལ་བསྟེན་པ་ཡིས།
གླང་པོས་ཤིང་གི་རྩ་བ་འབྱིན།།
གཡོག་འཁོར་ངན་པ་བསྟེན་པ་ཡིས།།
ལེགས་བྱས་རྩ་བ་ཉམས་པར་བྱེད།།
ཤིང་སྡོང་གཙུག་གིས་བཀུར་བ་ཡི།།
འདབ་ཆགས་འགྲོ་ཚེ་བྱ་ཐལ་གཏོང་།།
ཟླ་གྲོགས་ངན་པ་བསྟེན་ན་ཡང་། །
ནམ་ཞིག་རྗེས་ངན་བཞག་ནས་འགྲོ།།
ངན་པར་ཅི་ཙམ་ཕན་བཏགས་ཀྱང་།།
ལན་དུ་ཕན་པའི་རེ་བ་མེད།།
ཤིང་གིས་རྟག་ཏུ་མེ་གསོས་ཀྱང་།
མེ་ཡིས་དེ་ཉིད་ཐལ་བར་བྱེད།།
བློ་དང་མཐུ་ལྡན་རེ་རེས་ཀྱང་།།
མཆོག་དམན་ཀུན་གྱི་དགོས་པ་བསྒྲུབ།།
521

ལེགས་པར་བཤད་པ་ཤིང་གི་བསྟན་བཅོས།
འོད་མའི་གནམ་རུ་གཅིག་གིས་ཀྱང༌།།
ཉག་ཕྲན་སྟོང་གི་བྱ་བ་བྱེད།།
ལོངས་སྤྱོད་དཔལ་དང་མི་ལྡན་ན།།
རིགས་རུས་མཐོ་ཡང་དགོས་པ་ཆུང་།།
དགོས་པའི་གྲིབ་བསིལ་མེད་གྱུར་ཚེ།།
རྩེ་མོ་མཐོ་བས་ཅི་ལ་ཕན།།
རྩ་བ་བསོད་ནམས་མེད་གྱུར་ན།།
བསགས་པས་དབུལ་བ་མི་སེལ་ཏེ།།
སྡོང་པོ་རླན་དང་བྲལ་བ་ལ།།
ཡལ་གར་ཆུ་བོས་བྱུགས་ཀྱང་ཅི།།
བུན་དང་བསྐྱེད་ཀྱིས་ནོར་སྤེལ་བར།།
འདོད་ཀྱང་རྩ་བ་སྟོང་པ་མང་།།
ཤིང་སྐྱེས་བཅད་ནས་ས་གཞན་དུ།།
བཙུགས་པ་ཕལ་ཆེར་སྐམ་པར་འགྱུར།།
522

ལེགས་བཤད་སྣ་ཚོགས།
གཡང་ས་མཐོན་པོར་སྐྱེས་པ་ཡི།།
ས་ཧ་ཀཱ་རའི་འབྲས་བུ་བཞིན།། །
རང་གཞན་གང་ལའང་མི་ཕན་པའི།།
ལོངས་སྤྱོད་ཆེ་དེ་སྦ་བ་ཡིན།།
ལོངས་སྤྱོད་སྤེལ་བར་འདོད་པ་ཡིས།།
ཆ་ཤས་གཏོང་བ་མན་ངག་སྟེ།།
ལྗོན་ཤིང་ཡལ་ག་རྒྱས་འདོད་ན།།
རྩེ་མོ་འབྲེག་པ་ཐབས་སུ་བཟང་།།
དམན་པས་བསགས་ཀྱང་མི་འགྲུབ་ལ།།
བསོད་ནམས་ལྡན་པས་བཏང་ཡང་འབྱོར།།
རླན་སར་བཅད་ཀྱང་སྐྱེ་བའི་ཤིང་།།
སྐམ་སར་བཙུགས་ཀྱང་ག་ལ་སྐྱེ།།
ལམ་ཁའི་ཤིང་གི་འབྲས་བུ་དེ།།
བྱིས་པའི་རྡོ་ཆར་འབེབས་པའི་རྒྱུ།།
523

ལེགས་པར་བཤད་པ་ཤིང་གི་བསྟན་བཅོས།
བདག་པོ་ངན་པའི་ལོངས་སྤྱོད་ཀྱང་།།
ཕལ་ཆེར་དགྲ་ཡི་གཡབ་མོ་ཡིན།།
བསོད་ནམས་དམན་པའི་སྐྱེས་བུ་དེར།།
དཔལ་འབྱོར་བྱུང་ན་སྲོག་ཀྱང་བརླག །
སྨྱུག་མའི་ཤིང་གི་རྩེ་མོ་ལ།།
འབྲས་བུ་ཆགས་པ་ཉམས་པའི་ལྟོས།།
བུར་ཤིང་གཅོད་པ་རོ་ཡི་ཕྱིར།།
ཝ་སྐྱེས་གསོད་པ་པགས་པའི་སླད།།
དོན་མཐུན་འཇོམས་པ་ནོར་གྱི་དོན།།
རྒྱལ་པོར་རྒོལ་བ་འབངས་ཀྱི་ཆེད།།
ཤིང་ལ་ཐོག་མར་ཐིག་འདེབས་ཀྱི།།
དྲས་ཤིང་གཏུབས་ནས་བསྒྱུར་དུ་མེད།།
བྱ་བའི་ཐོག་མར་བསམ་དགོས་ཀྱི།།
རྗེས་ནས་གྱོད་བརྡལ་བླུན་པོའི་རྟགས།།
524

ལེགས་བཤད་སྣ་ཚོགས།
སྟབས་ལེགས་ཙམ་གྱིས་དོན་གྲུབ་ཀྱང་།།
བློ་དང་ལྡན་པར་སུ་ཞིག་རློམ།།
ལོ་མ་འཁུམས་ནས་ཉལ་བའི་ཤིང་།།
སེམས་ལྡན་བསྒྲུབས་པ་མུ་སྟེགས་ལུགས།།
སྲང་མདོར་ལོ་འདབ་ཉལ་ཉིལ་དུ།།
གནས་པའི་ཤིང་དེ་ཀུན་གྱིས་བརྫི།།
དོན་མེད་འཆོལ་བའི་གཏམ་མང་བའི།།
མི་དེ་ཀུན་ལ་ངོ་ཐང་ཆུང་།།
མི་ངན་བྱས་པ་ཆུང་ན་ཡང་།།
དྲིན་ཆེའི་ཡུས་ཀྱིས་རྣ་བ་འགེངས།།
བུད་ཤིང་རློན་པ་མེ་ཆུང་ཡང་།།
དུད་པ་ནག་པོས་ཚང་མང་འགེངས།།
ཤིང་ལ་ལན་གཅིག་སྦྲུལ་གནས་དེ།།
ཕྱིས་ཀྱང་མཐོང་ཚེ་འཇིགས་པ་ལྟར།།
525

ལེགས་པར་བཤད་པ་ཤིང་གི་བསྟན་བཅོས།
རྐུ་དང་རྫུན་ལ་གཅིག་ཞུགས་པའི།།
མི་དེར་རྟག་དུ་དོགས་པ་སྐྱེ།།
ཚེར་མ་རྣོ་ཡང་བྲག་རི་ལ།།
བསྣུན་ན་རྩེ་མོ་འཇིལ་བར་བྱེད།།
སྐྱེས་བུ་དམ་པར་ཕྲག་དོག་གིས།།
སྨོད་པ་རང་གི་དམའ་འབེབས་ཡིན།།
གནས་མིན་ལ་ཡང་དུལ་ཆེ་ན།།
སྙིགས་མའི་དུས་འདིར་ཀུན་གྱིས་བརྙས།།
ཤིང་བལ་འཛམ་མོ་འཇམ་མོ་ཞེས།།
ཀུན་གྱིས་གདན་དུ་མི་བྱེད་དམ།།
ཤིང་སྐྱེས་དྲང་པོ་མཛེས་ན་ཡང་།།
ས་ཤིང་འཁྱོག་པོ་ཅི་ལས་བཟང་།།
རང་བཞིན་དྲང་ན་བཟང་མོད་ཀྱང་།།
རེས་འགའ་ལྡེམ་པོ་རྒྱལ་བས་གསུངས།།
526

ལེགས་བཤད་སྣ་ཚོགས། ་
མདེའུ་མེད་པའི་མདའ་འཕེན་པ།།
དགྲ་བོ་སྤྱན་འདྲེན་ཕོ་ཉ་ཡིན།།
དགྲ་བོ་འཇོམས་པའི་མཐུ་མེད་ན།།
དོན་མེད་དཔའ་སྐད་ཅི་ལ་སྨྲ།།
གཉེན་ལ་ཧ་ཅང་བྱམས་པ་ཡང་།།
འཁོན་གྱི་རྒྱུ་རུ་འགྲོ་བ་མང་།།
བུར་ཤིང་མངར་མོ་སྤྱོད་ཆེས་ན།།
2མ་ཞུས་སྒྲེགས་པ་སྐྱུར་མོ་བྱུང་།།
ཤིང་དགྲ་སྟ་རེ་ཡིན་མོད་ཀྱང་།།
དེ་ཡི་ཡུ་བ་ཤིང་གིས་བྱེད།།
དགྲ་ཡིས་བརྩམས་པའི་ཕུང་ཀྲོལ་ཀྱང་།།
ཕལ་ཆེར་རྩ་བ་གཉེན་གྱིས་བྱེད།།
སྡོང་པོ་གཅོད་པའི་ཐབས་ཉེས་ན།།
རང་གི་སྟེང་དུ་ལྷུང་བར་འགྱུར།།
527

ལེགས་པར་བཤད་པ་ཤིང་གི་བསྟན་བཅོས།
དགྲ་ལ་ཧ་ཅང་སྡང་བ་ཡང་།།
རང་གི་གཤེད་དུ་འགྲོ་བ་མང་།།
ཤིང་སྐམ་དགུགས་པར་མི་ནུས་དེ།།
རླན་གྱིས་བསྒོས་ན་ལས་སུ་རུང་།།
དགྲ་བོ་མི་བསྲུན་སེམས་ལྡན་ཡང་།།
ཐབས་ལ་མཁས་ན་འདུལ་བར་ནུས།།
ཉི་ཟླས་མི་ཕྱེད་མྱ་ངན་མེད།།
ན་ཆུང་རྐང་གདུབ་རེག་པས་འབྱེད།།
ལེགས་པར་བཤད་ཀྱང་མི་གོ་བའི།།
མ་རབས་ལ་ལ་སྨད་པས་ཐུལ།།
གནས་ན་གནས་རྣམས་ཁང་བཟང་དང་།།
དེར་གནས་སྐྱེད་མོས་ཚལ་ལ་དགའ།།
འཚོ་བས་དབུལ་བ་རབ་བྱུང་དང་།།
རྒྱགས་པས་མྱོས་པ་ཁྱིམ་ལ་ཕྱོགས།།
528

ལེགས་བཤད་སྣ་ཚོགས།
ནགས་དེར་སྐྱེས་པའི་སྤྲེའུ་ཡང་།།
འབྲས་བུ་ཟད་ན་གཞན་དུ་འགྲོ།།
རྒུད་ཚེ་སྙིང་དུ་སྡུག་པ་ཡི། །
བུ་ཡང་གཞན་གྱི་ཕྱོགས་སུ་འབྲོས།།
ནགས་ཚལ་ཕུན་སུམ་ཚོགས་པ་དེར།།
དོན་མེད་ནམ་མཁའི་བྱ་ཡང་འཁོར།།
གང་ན་བདེ་སྐྱིད་འཛོམས་པ་དེར།།
མ་བསྡུས་པར་ཡང་སྐྱེ་བོ་འདུ།།
ཤིང་གི་འབྲས་བུ་ལེགས་བསྐྱངས་ན།།
ལོ་འདབ་ལ་སོགས་ཞར་ལ་འབྱུང་།།
དམ་པའི་ཆོས་ལ་བརྩོན་བྱས་ན།།
སྲིད་ཀྱི་དཔལ་ཡང་དེ་ཡིས་འགྲུབ།།
དེ་ལྟར་ལུགས་གཉིས་བླང་དོར་ཀུན།།
ཤིང་གི་ཁྱད་པར་ཁོ་ན་ཡིས།།
529.

ལེགས་པར་བཤད་པ་ཤིང་གི་བསྟན་བཅོས།
མཚོན་བྱེད་གཏམ་གྱི་སྦྱོར་བ་འདི།།
སྔོན་མེད་མཁས་པའི་དགའ་སྟོན་ཡིན།།
གང་མགྲིན་འོ་མའི་རྒྱ་མཚོ་རུ།།
དབྱངས་ལྡན་ངང་མོ་རྣམས་རོལ་བ།།
དེ་ཡི་ཁ་ལས་ལེགས་བཤད་ཀྱི།།
རྦ་རླབས་འཁྲི་ཤིང་ཅི་ཡང་གཡོ།།
གྲགས་སྙན་ནོར་བུའི་ཞགས་པ་ཡིས།།
རྒྱ་བོད་འཛིན་མའི་མཐའ་བཅིངས་པ།།
དཔལ་ལྡན་ས་སྐྱ་པཎྜི་ཏའི།།
ལེགས་བཤད་ལམ་ལ་བརྟེན་པ་ཡིན།།
དོན་གྱི་སྒོ་ལྕགས་མཁྱིད་གང་ལ།།
དཔེ་ཡི་ལྡེ་མིག་ཁྲུ་གང་བ།།
དེ་ལྟའི་གཞུང་ཡང་སྣང་མོད་དེ།།
མཁས་བླུན་སུ་ཡི་དབང་དུ་བྱས།།
530

ལེགས་བཤད་སྣ་ཚོགས།
ལུགས་གཉིས་བླང་དོར་ཤེས་འདོད་རྣམས།།
དཔེ་ཡི་སོར་མོ་ཙམ་མིན་པར།།
དོན་གྱི་ཟླ་ཤེལ་ལྟོས་ཤིག་དང་།
ངོ་མཚར་རི་དྭགས་མཚན་མ་ཡོད།།
འདིར་འབད་ལེགས་བྱས་ནྱ་གྲོ་ཏའི།།
ས་བོན་སྨིན་པའི་དགེ་མཚན་གྱི།།
ཡལ་ག་ཕྱོགས་བཅུར་རྒྱས་པ་ཡིས།།
འགྲོ་བ་ཀུན་གྱི་དོན་བྱེད་ཤོག །
ཅེས་ལེགས་པར་བཤད་པ་ཤིང་གི་བསྟན་བཅོས་ལུགས་གཉིས་
ཡལ་འདབ་བརྒྱ་ལྡན་ཞེས་བྱ་བ་འདི་ནི་མཐོང་སྣང་སྣ་ཚོགས་ཀྱིས་
རྐྱེན་བྱས་ཏེ། བཙུན་པ་དཀོན་མཆོག་བསྟན་པའི་སྒྲོན་མེས་ཚ་རྒན་
སྨན་ཆུར་ཕྱིན་པའི་ལམ་ཁར་གང་དྲན་སུག་བྲིས་སུ་བགྱིས་པའོ།།
531

